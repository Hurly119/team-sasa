urls,titles,authors,published_dates,articles_content,news_org
https://news.abs-cbn.com/news/02/02/21/health-experts-kinontra-ang-neda-pagluwag-ng-ncr-quarantine-wag-madaliin,Health experts kinontra ang NEDA: Pagluwag ng NCR quarantine 'wag madaliin,ABS-CBN News,Feb 02 2021 06:45 PM,"MAYNILA – Huwag masyadong madaliin ang pagluluwag sa quarantine status sa Metro Manila: iyan ang posisyo ng mga eksperto mula sa OCTA Research group at iba pang medical associations.Tugon nila ito sa sinabi ni acting Socioeconomic Planning Secretary Karl Chua na posible nang ibaba ang quarantine classification sa National Capital Region sa Marso para tumaas ang paggasta ng mga Pilipino at mapalakas ang ekonomiya.
Ekonomiya sumadsad sa pinakamababang antas simula World War 2
Sabi sa TeleRadyo ni OCTA Research fellow Dr. Guido David, masyado pang maaga ang Marso para gumala ang mga tao.Nakadepende rin aniya dapat sa rollout ng bakuna ang desisyon sa quarantine classification dahil kung magiging maganda ito, bababa na ang kaso at makakabawi ang ekonomiya.
""Huwag naman natin masyadong madaliin kasi alam ko naghihirap na tayo, pero minsan ang timing ng decisions natin very critical and every month nawawalan tayo. Pero mahirap rin namang malagay tayo sa kalagayang crisis,"" ani David.Naniniwala rin si Dr. Maricar Limpin, vice president ng Philippine College of Physicians, na nakadepende sa magiging resulta ng vaccination program kung magluluwag na ng quarantine status.
""Gusto sana nating mai-suggest sa ating pamahalaan na siguro magandang tingnan muna natin ang magiging epekto, tingnan natin kung papaano natin mai-implement ang bakuna, 'yung programa bago ho tayo mag-isip ng pagpapaluwag ng quarantine measure,"" giit ng doktora.Kasama rin sa dapat tingnan aniya rito ang magiging kahandaan ng publikong magpaturok.
Maaalalang sumadsad ang ekonomiya ng Pilipinas noong 2020 sa pinakamababang antas mula World War 2.Bisitahin ang Patrol.PH para sa iba pang mga balita.",abscbn
https://news.abs-cbn.com/news/04/10/18/catch-up-immunization-kontra-tigdas-ikakasa-sa-ncr-mindanao,'Catch-up immunization' kontra tigdas,ABS-CBN News,Apr 10 2018 09:59 PM,"Watch more in iWant or iWantTFC
Magkakasa ang Department of Health (DOH) ng ""catch-up immunization"" sa National Capital Region (NCR) at Mindanao para maiwasan ang paglaganap ng mga kaso ng tigdas sa bansa.
Sa Abril 25 hanggang Mayo 24 idaraos ang unang round ng immunization sa NCR habang Mayo 9 hanggang Hunyo 8 naman sa Mindanao, ayon kay Health Secretary Francisco Duque III.
Dagdag ni Duque, layunin ng kanilang ""catch-up immunization"" na mabakunahan ang mga bata sa bawat barangay at purok.
Posible raw kasing ang mga nagkakaroon ng tigdas ngayon ay hindi nakapagpabakuna noong mga bata pa sila, o hindi na nagpabakuna matapos pumutok ang isyu sa Dengvaxia.
Kabilang sa mga lugar kung saan may idineklarang measles outbreak nitong taon ang Davao City, Zamboanga City, Taguig, at Negros Oriental.
BAKUNA MULA PAGKAPANGANAK
Ipinaliwanag naman ni Health spokesperson Lyndon Lee-Suy ang serye ng mga bakunang natatanggap ng isang bata mula pagkapanganak.
Sa loob ng isang araw matapos ipanganak ang isang sanggol, ani Lee-Suy, binibigyan na siya ng Bacillus Calmette–Guérin vaccine pangontra sa sakit na tuberculosis at bakuna kontra Hepatitis B.
Pagtuntong aniya ng bata sa isa't kalahating buwan ay may mga listahan ulit ng mga bakunang ibibigay.
Pagtuntong naman ng bata sa ikasiyam na buwan, bibigyan na siya ng bakuna laban sa tigdas, beke, at rubella o German measles.
Isa si Rinbee Alvarez sa mga inang tinitiyak na regular niyang napapabakunahan ang anak.
Sa pamamagitan ng immunization card ng apat na buwan niyang sanggol, nakikita ni Alvarez kung kailan dapat pumunta sa health center at kung anong bakuna ang ituturok.
""Malaking proteksiyon naman [ito] at tsaka 'di mo naman gagawin 'yong process na gano'n kung hindi prescribed ng doctor,"" sabi ni Alvarez.
-- Ulat ni Kori Quintos, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/26/21/alamin-mga-dapat-malaman-tungkol-sa-paparating-na-bakuna-ng-sinovac,ALAMIN: Mga dapat malaman tungkol sa paparating na bakuna ng Sinovac,ABS-CBN News,Feb 26 2021 08:23 PM,"Handout mula sa Sinovac
MAYNILA - Matatanggap na ng Pilipinas ang sarili nitong supply ng bakuna mahigit 2 buwan matapos maiturok ang kauna-unahang coronavirus disease (COVID-19) vaccine para sa emergency use sa buong mundo.Ito ang CoronaVac, isang inactivated virus vaccine mula sa Chinese company na Sinovac.Hindi tulad ng mga naunang nailabas na bakuna tulad ng sa Moderna at Pfizer na gawa gamit ang makabagong teknolohiya ng messenger RNA, ang Sinovac ay gumagamit ng mas tradisyunal na klase ng bakuna.Gamit ng CoronaVac ang inactivated o pinatay na virus ng SARS-CoV-2 -- ang virus na nagdudulot ng COVID-19 -- para matutunan ng katawan na labanan ito.Bagaman sinasabing ligtas dahil subok na ng teknolohiya, mas mababa ang napapaulat na efficacy rate nito kaysa sa Moderna at Pfizer na may 95 porsiyentong efficacy rate laban sa COVID-19.""The technology is reliable, like influenza vaccine, inactivated hepatitis A vaccine and especially for our Hepa vaccine. We believe we are facing the challenge from a new virus therefore we chose to, using a reliable roadmap, to provide a level of certainty,"" ani Sinovac-Biotech General Manager Helen Yang.Nabigyan nitong linggo ang Sinovac ng emergency use authorization na rekisito sa pagpapaturok ng mga COVID-19 vaccines sa bansa.
Lumalabas sa mga pag-aral ng mga nabakunahan ng Sinovac sa iba’t ibang bansa na may efficacy rate itong mula 65.3 hanggang 91.2 percent.Pero nasa 50.4 porsiyento lang ito para sa health workers sa Brazil.Iginiit ng Sinovac at ng FDA na pasok naman ito sa standards ng World Health Organization na minimum ay 50 porsiyentong efficacy rate.""Nakita po kasi na doon sa mga nanggagamot talaga ng COVID-19 dahil siguro sa taas ng exposure, mas mababa nang konti ang efficacy niya, hanggang 50 percent,"" ayon kay FDA Director-General Eric Domingo.Inirekomenda naman ng National Immunization Technical Advisory Group (NITAG) na ipagamit pa rin ito sa mga health worker, sa kabila ng mas mababang efficacy rate.""Among moderate and severe cases the efficacy is higher - 72 and 100 percent. If we had this vaccine last year in NCR, we could have averted 42 health worker deaths and averted 3,300 cases,” ayon kay Dr. John Wong ng DOH Technical Advisory Group.Bukod sa alinlangan ng ilang health workers groups, nasangkot din sa kontrobersiya ang Sinovac matapos ilabas sa Washington Post ang report na inuugnay ang kompanya sa korupsiyon.Ilang health workers may agam-agam sa pagpapaturok ng Sinovac
Umamin umano ang Sinovac na nagbigay ito nang $83,000 USD (halos P4 milyon) na suhol sa regulatory official ng China para pabilisin ang kanilang vaccine certification mula 2002 hanggang 2011.Kasama umano ito sa tinitingnan ng eksperto bago nabigyan ng EUA ang Sinovac.Sa kabila nito, ang Sinovac ay mayroon nang EUA sa China, Indonesia, Brazil, Turkey, Mexico, Thailand, Pilipinas, at iba pang bansa sa Latin America at Asya.Nabakunahan na rin nito sina Indonesia President Joko Widodo at Hong Kong leader Carrie Lam.Standard ang dosage ng Sinovac na dalawang 0.5 ML na dose na ibibigay sa pagitan ng 4 linggo.Standard lang din ang storage requirements na nasa 2 hanggang 8 degrees.Wala pang nakikitang matinding side effects sa ngayon ang CoronaVac.""The adverse events reported were transient and mostly mild to moderate similar to common vaccine reactions. The vaccine is a good option for individuals who have allergies to components of other available vaccines such as the polyethylene glycol and polysorbate. Hindi po siya nagko-contain nitong mga chemicals that usually cause anaphylaxis and severe allergies,"" ani FDA Director-General Eric Domingo.Hindi pa nailalabas ng gobyerno ng Pilipinas kung magkano ang bakuna ng Sinovac bagaman ang unang 600,000 doses na darating ay donasyon mula China.Aabot sa 100,000 dito ay mapupunta umano sa Department of National Defense at ang iba pa ay sa mga priority sector tulad ng health workers.— Ulat ni Kristine Sabillo, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/16/21/pagtaas-ng-covid-19-cases-sa-8-siyudad-sa-ncr-2-rehiyon-binabantayan,Pagtaas ng COVID-19 cases sa 8 siyudad sa NCR,ABS-CBN News,Feb 16 2021 06:24 PM,"Mga commuter sa Agham Road, Quezon City noong Oktubre 15, 2020. Mark Demayo, ABS-CBN News/File
Binabantayan ngayon ng Department of Health (DOH) ang pagtaas ng mga kaso ng COVID-19 sa 8 siyudad sa Metro Manila at 2 pang rehiyon.
""Nakakakita pa tayo ng tuloy-tuloy na pagbaba ng mga kaso natin nitong nakaraang 2 linggo... Ang NCR (National Capital Region) bagama't naka-negative na 'yung kanilang growth rate, ibig sabihin mas kaunti na 'yung nare-report nila kasi nitong nakaraang linggo, nakita natin may 8 siyudad na dumadami ang nare-report nilang kaso,"" sabi ngayong Martes ni Dr. Alethea de Guzman, medical specialist IV ng DOH Epidemiology Bureau.

Kasama sa mga lungsod ang Valenzuela, Pasay, Malabon, Pasig, Makati, Navotas, Las Piñas, at Maynila.
Sa Central Visayas, nakita ang pagtaas sa lalawigan ng Cebu, Cebu City, Lapu-Lapu, Mandaue, at Bohol.
Apektado naman ng pagtaas ng mga kaso ang buong Caraga region, maliban sa Agusan del Sur.
Sa kabila nito, hindi naman ganoon kataas ang hospital utilization o pagkapuno ng mga ospital sa mga nasabing lugar, maliban sa Agusan del Norte na nasa ""high risk.""
""It’s a priority now for the region and the province to ensure that we have additional dedicated beds para hindi ma-push to even higher or to critical risk and kanilang health care utilization rate,"" ani De Guzman.
Ayon sa DOH, mainam na magamit ang mga localized na community quarantine para malimitahan ang pagkalat ng sakit habang patuloy naman sa pagsunod sa health protocols ang mga nakatira kahit sa mga lugar na hindi masyadong nakikitaan ng COVID-19 cases.
Ito rin umano ang estratehiya para sa mga lugar na nakikitaan ng United Kingdom variant ng virus, na sinasabing mas nakakahawa.
Sa 44 kaso ng UK variant sa bansa, 40 ay gumaling na habang 3 ang may sakit at isa ang namatay.
Kasama sa mga gumaling ang ginang na may anak na nagtatrabaho sa MRT, na kamakailan lang ay nakapagtala rin ng maraming kaso.
Ayon sa DOH, titingnan pa lang kung may UK variant din ang mga contact ng naturang ginang.
Samantala, tinatrabaho rin ng gobyerno ang pagtulong sa pribadong sektor upang makakuha ng dagdag na dose ng bakuna kontra COVID-19 mula Novavax, lalo't hindi na tumatanggap ng order ang ibang vaccine developers.
Sa pamamagitan umano ng kasunduan sa Unilab, kahit ang mga maliliit na negosyo ay makakabili ng bakuna.
Umaasa umano ang gobyerno na darating sa Pilipinas ang mga bakuna ng Novavax sa third quarter ng 2021.
-- Ulat ni Kristine Sabillo, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/10/01/19/oras-ng-pagbibigay-ng-bakuna-vs-polio-balak-palawigin,Oras ng pagbibigay ng bakuna vs polio balak palawigin,ABS-CBN News,Oct 01 2019 07:38 PM,"
Bunsod ng mababang vaccine coverage ng polio sa Maynila noong Agosto, binabalak ng Department of Health na dagdagan ang oras at araw ng pagbibigay nila ng bakuna laban sa sakit.
Ayon kay Health Assistant Secretary Ma. Rosario Vergeiri, nang isagawa ang unang round ng pagbabakuna ng oral polio vaccine (OPV), 55 porsiyento lang sa target na 200,000 bata ang nabakunahan.
""About 40 percent of those missed children during the time of that campaign in Manila, 'yong kanilang mga magulang ay wala sa mga bahay,"" ani Vergeiri.
Kasado na ang malawakang pamimigay ng DOH ng OPV sa iba-ibang bahagi ng bansa.
Ang unang round ng OPV sa Mindanao ay mangyayari sa Lanao del Sur, Marawi City, Davao City, at Davao del Sur sa Oktubre 14.
Oktubre 14 din ang ikalawang round ng OPV sa National Capital Region (NCR) o Metro Manila.
Buong Mindanao at NCR naman ang bibigyan ng OPV sa Nobyembre 25.
Inabisuhan na rin ang mga pamahalaang lokal sa Central Luzon at Calabarzon na paigtingin ang routine vaccination ng mga bata.
Nasa 5.5 milyong batang may edad 5 pababa ang target mabigyan ng OPV.
Kinumpirma ng Department of Health noong nakaraang buwan ang pagbabalik ng polio sa bansa, halos 2 dekada matapos ideklara ng WHO na polio-free ang Pilipinas. -- Ulat ni Raphael Bosano, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/11/25/20/alamin-sino-ang-mga-prayoridad-turukan-ng-covid-19-vaccine,ALAMIN: Sino ang mga prayoridad turukan ng COVID-19 vaccine,ABS-CBN News,Nov 25 2020 07:55 PM,"
MAYNILA — Inaasahan ng National Task Force Against COVID-19 na sa kalagitnaan ng susunod na taon hanggang unang bahagi ng 2022 ay makakakuha ng bakuna ang Pilipinas, depende sa tatakbuhin ng clinical trials ng ilang potential vaccine candidates.Sabi ni vaccine czar Carlito Galvez, target nila mabakunahan ang humigit kumulang 60 milyong mga Pilipino na mahalaga para maabot ang ""herd immunity.""
Paliwanag ni Galvez, magkaroon man ng sapat na suplay na bakuna para sa target na bilang ito, hindi rin agad ito maibibigay nang sabay-sabay.""Iyong sa vaccination po natin, more or less 60 to 70 million, we will do this in three to five years period. Kasi po ang kaya nating ma-vaccinate is more or less 20 to 30 million a year, at the same time, tinitingnan po natin talaga rin na safe at saka effective na vaccine, kasi lahat po ng vaccine ngayon ay ongoing pa rin po ang trial.""
Sa ngayon, natukoy na aniya ng gobyerno ang nasa 35 million na mga Pilipino na prayoridad na mabigyan ng bakuna.
Base sa ibinigay na rekomendasyon ng Department of Health at sa utos ni Pangulong Rodrigo Duterte, uunahin ang National Capital Region, Calabarzon, Central Luzon, Cebu, Davao at Cagayan de Oro na kinakitaan ng mataas na kaso ng COVID-19.Uunahin din ang healthcare workers, pati na mga pulis, sundalo, at mga maituturing na frontliners.
Kumpiyansa naman si Galvez na may sapat na panahon pa ang gobyerno para makakuha ng cold storage facilities. Tiniyak niyang may mapagkukuhanan ng pondo para rito.
—Ulat ni Joyce Balancio, ABS-CBN News

Bisitahin ang Patrol.PH para sa iba pang mga balita.",abscbn
https://news.abs-cbn.com/news/10/24/19/alamin-libreng-oral-polio-vaccine-kailangan-pa-rin-ba-kahit-may-injection-na-ang-bata,ALAMIN: Libreng oral polio vaccine,ABS-CBN News,Oct 24 2019 06:52 PM,"
Ginunita ngayong Huwebes, Oktubre 24, ang World Polio Day. Kasabay nito, patuloy ang kampanya ng gobyerno para labanan ang naturang sakit, na muling naiulat dito sa bansa matapos ang halos 2 dekada ng pagiging polio-free.
Isa sa mga hakbang ng gobyerno, sa pangunguna ng Department of Health (DOH), para labanan ang sakit ay ang synchronized polio vaccination campaign o ang malawakang pagbibigay ng bakuna kontra polio.
Sa ilalim ng programa, bibigyan ang lahat ng batang may edad 5 pababa ng libreng oral polio vaccine (OPV) o iyong bakunang ipinapatak at ipinadadaan sa bibig.
Kahit nabakunahan na noon ang bata para sa polio, hinikayat pa rin ng DOH ang mga magulang na tangkilikin ang libreng OPV.
""Full vaccination against the polio virus is the best way to prevent the transmission of the disease,"" sabi ng DOH sa pahayag noong Oktubre 14.
(Ang pinakamagandang paraan para maiwasan ang pagkahawa ng polio ay ang pagkakaroon ng full vaccination.)
Puwedeng magpabakuna sa mga health center at barangay health unit. Nagsasagawa rin ng pagbabahay-bahay ang mga health worker. May mga libreng polio oral vaccine rin sa ilang private hospitals. Hindi makukuha ang bakunang ito sa mga private practitioners.Sa Oktubre 14 hanggang 27 ang unang round ng pamimigay ng OPV sa Lanao del Sur, Marawi City, Davao del Sur, at Davao City, at ikalawang round sa National Capital Region (NCR) o Metro Manila.
Sa Nobyembre 25 hanggang Disyembre 7 naman ie-expand ang pamimigay ng OPV sa buong Mindanao at ang last round ng vaccination sa NCR.
Makisali sa Sabayang Patak Kontra Polio!Pabakunahan ang lahat ng batang wala pang limang taong gulang laban sa Polio, nabakunahan man o hindi!Abangan ang Sabayang Patak Kontra Polio na gaganapin sa mga nabanggit na lugar! pic.twitter.com/FQhySWSSC4 — Department of Health (@DOHgov) October 24, 2019
Sa Enero 6 hanggang 18, 2020 naman ang huling round ng vaccination sa Mindanao.
Inabisuhan na rin ang mga pamahalaang lokal sa Central Luzon at Calabarzon na paigtingin ang routine vaccination ng mga bata.
Ang polio ay isang sakit na karaniwang tumatama sa mga bata at maaaring magdulot ng paralisis. Ilan sa mga sintomas nito ay lagnat, panghihina ng katawan, pagsusuka, paninigas ng leeg, at pangangalay ng mga kamay at paa.
Noong Setyembre, kinumpirma ng DOH ang pagbabalik ng polio sa Pilipinas matapos magpositibo sa virus ang isang batang babae sa Lanao del Sur.
Bukod sa bakuna, ipinapayo rin ang pagiging hygienic o malinis sa katawan para maiwasan ang sakit.
Bisitahin ang Patrol.PH para sa iba pang mga balita.",abscbn
https://news.abs-cbn.com/news/11/25/19/malawakang-pagbabakuna-kontra-polio-nagpatuloy,Malawakang pagbabakuna kontra polio nagpatuloy,ABS-CBN News,Nov 25 2019 04:34 PM,"
Umarangkada ngayong Lunes ang panibagong round ng malawakang pagbabakuna kontra polio.
Kasabay ng pagsisimula ng bagong round ng ""Sabayang Patak Kontra Polio"" campaign ng gobyerno, inanunsiyo rin ni Health Secretary Francisco Duque na may bagong kaso ng polio na naitala sa bansa.
Sa ilalim ng kampanya ng gobyerno, maaaring pabakunahan ng mga magulang ang kanilang mga anak na may edad 5 taong gulang pababa sa mga health center hanggang Disyembre 7.
LOOK: Secretary Francisco Duque III leads the ""Patak Polio"" campaign in Fabella Hospital in Manila. Today is the first day of the 3rd round of polio vaccination in NCR. Mindnao will also be receiving the polio vaccine for the second time. pic.twitter.com/GZiprAl4lt — Raph Bosano (@raphbosano) November 25, 2019
Pinangunahan ni Duque ang pamimigay ng libreng bakuna sa Dr. Jose Fabella Memorial Hospital sa Maynila.
Isa-isa namang kinatok ng mga health worker ang mga bahay sa General Santos City para patakan ng bakuna ang mga bata.
Nagbahay-bahay din ang mga polio vaccination team sa Cotabato City.
Sa Davao City, nagpatak kontra polio kahit sa mga bus terminal at checkpoint.
Target ng Department of Health (DOH) na mabakunahan ang 95 porsiyento ng lahat ng mga batang nasa edad 5 pababa.
Idinaos noong nakaraang buwan ang huling round ng malawakang pagbabakuna kontra polio sa Metro Manila at mga piling lugar sa Mindanao.
BAGONG KASO NG POLIO
Samantala, kasabay ng pagbabakuna, umakyat na rin sa 8 ang bilang ng mga naitalang kaso ng polio sa bansa.
Isang 9 taong gulang na bata mula sa Basilan ang pinakabagong pasyenteng naiulat na may polio, ani Duque.
Hindi raw nabakunahan ang bata.
Noong Setyembre, kinumpirma ng DOH ang pagbabalik ng polio sa Pilipinas, halos 2 dekada matapos ideklara ng World Health Oranization na ""polio-free"" ang bansa.
Ang polio ay isang nakahahawang sakit na kadalasang tumatama sa mga bata. Kapag lumala ay nagdudulot ito ng paralysis at kamatayan.
ALAMIN: Mga dapat malaman tungkol sa polio
Polio naitala muli sa Pilipinas matapos ang halos 2 dekada
-- May ulat nina Raphael Bosano, Johnson Manabat, Yen Mangompit at Berchan Louie Angchay, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/04/24/18/supplemental-immunization-kontra-tigdas-simula-na-sa-miyerkoles,'Supplemental immunization' kontra tigdas,ABS-CBN News,Apr 24 2018 09:08 PM,"Watch more in iWant or iWantTFC
Magsasagawa ng ""supplemental immunization"" ang Department of Health (DOH) sa National Capital Region (NCR) at Mindanao para maiwasan ang pagkalat ng mga kaso ng tigdas sa bansa.
'Catch-up immunization' kontra tigdas, ikakasa sa NCR, Mindanao
Ayon sa DOH, magsisimula sa Abril 25 hanggang Mayo 24 ang immunization program sa NCR. Sa Mayo 9 hanggang Hunyo 8 naman idaraos ang programa sa Mindanao.
Babakunahan ang anim na buwan hanggang limang taong gulang na mga bata, kahit pa nagkaroon na sila ng bakuna noon.Libre ang bakuna kontra tigdas sa mga center at mayroon ding magbabahay-bahay, depende sa local government unit.Sa tala ng DOH Epidemiology Bureau mula Enero 1 hanggang Abril 14 ngayong taon, umabot na sa 5,450 ang bilang ng mga kaso ng tigdas sa buong bansa.
Sa kabuuang bilang, 905 ang ""confirmed cases,"" habang 15 katao ang namatay.
Hindi umano nabakunahan ang 13 sa mga namatay.
Maraming dahilan kung bakit hindi pinapabakunahan ng mga magulang ang kanilang mga anak, ayon sa DOH.
Anila, isa dito ang isyu tungkol sa kontrobersiyal na Dengvaxia.DOH, gumastos na ng P22 milyon para sa mga 'dumadaing' sa Dengvaxia
Ngunit ayon kay Health Secretary Francisco Duque III, hindi raw dapat sumuko kaagad ang mga health worker sa pagkukumbinsi sa mga magulang na magpabakuna.Ayon pa sa DOH, damay din ang kanilang programa sa pagpupurga, pero nakikiusap sila sa mga magulang na mahalaga ito sa sa mga bata.Layon din ng DOH na mapataas sa 95 percent ang coverage ng bansa pagdating sa bakuna.--Ulat ni Kori Quintos, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/14/21/3-sa-10-indibidwal-lang-sa-metro-manila-ang-payag-magpabakuna-dilg,3 sa 10 indibidwal lang sa Metro Manila ang payag magpabakuna: DILG,"Michael Joe Delizo, ABS-CBN News",Feb 14 2021 06:33 PM,"Nasa tatlo lang sa bawat 10 na tao sa Metro Manila ang payag magpabakuna kontra COVID-19, ayon sa Department of Interior and Local Government (DILG). Mark Demayo, ABS-CBN News
MAYNILA — Nasa tatlo lang sa bawat 10 indibidwal sa Metro Manila ang payag magpabakuna kontra COVID-19, ayon sa Department of Interior and Local Government (DILG).
Batay sa survey na ginawa ng mga lungsod sa National Capital Region (NCR), sinabi ni DILG Undersecretary Epimaco Densing III nitong Linggo na umaabot lang sa 20 porsyento hanggang 30 porsyento ng populasyon sa rehiyon ang pabor mabakunahan.
Lubhang mababa ang naturang bilang sa 80 porsyento ng populasyon sa NCR na target ng DILG para magkaroon ng herd immunity.
At best, PH can inoculate 50 to 70 million vs COVID-19 by yearend: Galvez
Wala namang pilitan bilang respeto sa karapatan ng mga tao, ani Densing, pero sisikapin pa rin umano ng pamahalaan sa kumbinsihin ang taumbayan sa pamamagitan ng mga information drive.
“Patuloy kaming umiikot, no? Umiikot kami sa Metro Manila, Calabarzon. Sa susunod na linggo, babiyahe rin po kami Mindanao, sa Davao City para ipaliwanag ho sa taong bayan ang importansya ng pagbabakuna,” aniya.
Wala pang kumpirmadong petsang ibinigay ang COVAX facility ng World Health Organization (WHO) kung kailan darating ang unang batch ng coronavirus disease (COVID-19) vaccines sa bansa mula Pfizer-BioNTech.Ayon sa National Task Force Against COVID-19 at Department of Health, inaasahang darating ang inisyal na 117,000 doses ng Pfizer vaccines sa ikalawa o ikatlong linggo ng Pebrero.""For example, Feb. 15, 'yun ang parang indicative date natin, pero hindi pa po ‘yun ang final date. Puwede pong mag-slide tayo ng third week. Marami pong requirements and paperworks na kelangan i-comply,"" ani vaccine czar Carlito Galvez Jr.
'Petsa ng dating ng COVID-19 vaccine tentative pa lang'
RELATED VIDEO

Bisitahin ang Patrol.PH para sa iba pang mga balita.",abscbn
https://news.abs-cbn.com/news/01/04/21/ilang-lgus-naglaan-ng-budget-para-sa-covid-19-vaccine-doh-may-paglilinaw,Ilang LGUs naglaan ng budget para sa COVID-19 vaccine; DOH may paglilinaw,ABS-CBN News,Jan 04 2021 07:43 PM,"
MAYNILA – Nag-anunsiyo nitong Lunes ang iba't ibang local government units (LGU) ng kanilang paglalaan ng budget para sa pagbili ng bakuna laban sa COVID-19 sakaling ilabas na ito sa merkado.Sabi ni Valenzuela City Mayor Rex Gatchalian, may P150 milyon silang budget para sa COVID-19 vaccination ng mga residente ng lungsod. Naghihintay na lamang daw sila ng listahan mula sa Food and Drug Administration (FDA) ng mga bakunang aprubado ng regulators.Ang Navotas City naman, maglalaan ng P20 milyon para sa bakuna, na puwede pang madagdagan, ani Mayor Toby Tiangco.
Si Makati Mayor Abby Binay naman, sinabing maglalabas ang kanilang lokal na pamahalaan ng P1 bilyon para turukan ng COVID-19 vaccine ang ""Makatizens.""
""This is our number one priority for 2021. I want each and every Makatizen to receive both doses of the coronavirus vaccine for free to protect them and their families against the virus,"" ani Binay.
Samantala, ang Pasig City naman ay may budget na P300 milyon para sa pagbabakuna laban sa COVID-19, ani Mayor Vico Sotto.
""Naglaan din po tayo ng pondo dito sa Pasig, at the very least, P300 million, ito po 'yung nakalaan na... Pero madali naman po, kaya natin dagdagan 'to kung may available na supplies at mabibili po ang lokal na pamahalaan,"" ani Sotto.Dagdag niya, uunahin ang medical frontliners at senior citizens ng lungsod.
Ang Cainta, Rizal naman, maglaaan ng P150 milyon para sa kanilang higit 300,000 residente, sabi ni Mayor Kit Nieto.
Pinuri naman ng Palasyo ang hakbang ng LGUs.
""Let's just say we welcome the contribution of the LGUs kasi ibig sabihin mas marami tayong budget para bumili ng vaccine at hindi lang iyong manggagaling sa pondo ng national government,"" ani Presidential Spokesman Harry Roque.
Pero paglilinaw ng Department of Health, ang national government lang ang maaaring mag-angkat ng bakunang nabigyan ng emergency use authorization (EUA), pero handa naman daw silang makipagtulungan sa LGUs.Makakabili lang aniya nang direkta ang LGUs sa vaccine manufacturers kapag may ganap na itong lisensiya, dagdag ng DOH.
Bisitahin ang Patrol.PH para sa iba pang mga balita.",abscbn
https://news.abs-cbn.com/news/12/29/20/ilang-lgu-nagtatabi-na-ng-sariling-pondo-para-sa-dagdag-covid-19-vaccine,Ilang LGU nagtatabi na ng sariling pondo para sa dagdag-COVID-19 vaccine,ABS-CBN News,Dec 29 2020 05:14 PM,"Isang boteng may label na 'Vaccine COVID-19' na kinuhanan noong Abril 10, 2020. Dado Ruvic, Reuters
MAYNILA - Kani-kaniya nang pagtatabi ng budget ang iba’t ibang lokal na pamahalaan para mabakunahan ang kanilang mga residente laban sa coronavirus disease (COVID-19).Matatandaang sinabi ng Department of the Interior and Local Government na maaaring magtabi ng dagdag na budget ang mga LGU para sa mga gusto nilang pabakunahan na wala sa priority list ng gobyerno para sa mass vaccination program.Ang Valenzuela, hinihintay ang mga aaprubahang bakuna ng Food and Drug Administration.
""Mag-aantay talaga kami ng listing from FDA. were not gonna be engaging in talks until that FDA list comes out. Kasi it might end up futile kung wala naman sa listahan yung kausap namin. Hintayin ng LGU ‘yung FDA. Hihintayin ang national [government] kung may go signal kami bumili,"" ani Valenzuela Mayor Rex Gatchalian.ALAMIN: Paano nasasabing ligtas at epektibo ang isang bakuna?
Ngayon, mas maghihigpit muna ang mga lokal na pamahalaan sa pagpapatupad ng health protocols, sa kapansin-pansing pagtaas ng kaso ng COVID-19 sa lungsod.Matatandaang pinahaba hanggang Enero 31 ang general community quarantine sa Metro Manila, ang episentro ng coronavirus.Ayon kay Parañaque Mayor at Metro Manila Council chairman Edwin Olivarez, karamihan sa mga LGU sa Metro Manila ang magtatabi ng pondo para makabili ng bakuna.Sa ngayon, hinihintay lang nila ang magiging mgahakbang ng national government para malaman kung anong bakuna ang kanilang bibilhin.""Hinihintay po namin yung guidelines from Secretary Galvez na ating czar para sa vaccination para makadiretso tayo doon sa kanilang authorized pharmaceutical para direct purchased po ang ating LGU. Unahin po natin yung mga ating mga frontliner pati senior citizen yung mga vulnerable sector,"" ani Olivarez.Maglalaan din ang Tuguegaaro City sa Cagayan ng pondo para sa bakuna, ayon sa alkaldeng si Jefferson Soriano.""We will allot P25-million for next year’s vaccine dito sa lungsod ng Tuguegarao. Of course, if that will not be enough, we will again prioritize,"" ani Soriano.Plano ring magtabi ng pondo para sa bakuna ang gobernador ng Pampanga.Samantala, hiling ni Palawan Governor Jose Alvarez na agad na makakuha ang lalawigan ng COVID-19 vaccine mula sa national government.Planong bilhin ng Santiago City local government ang 10,000 bakuna para sa frontliner. Pero gaya ng ibang LGU, nag-aabang din sila ng listahan ng mga bakunang aaprubahan ng FDA.Sa ngayon, may apat na kausap na pharmaceutical companies ang gobyerno para maabot ang target na 60 milyong Pilipinong mababakunahan kontra sa COVID-19.— Ulat ni Jeff Canoy, ABS-CBN News
 Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/15/21/34-ospital-prayoridad-sa-unang-batch-ng-covid-19-vaccines-na-makukuha-ng-bansa,34 ospital prayoridad sa unang batch ng COVID-19 vaccines na makukuha ng bansa,"Vivienne Gulla, ABS-CBN News",Feb 15 2021 06:36 PM,"Nasa 34 ospital ang prayoridad na mabigyan ng unang batch ng COVID-19 vaccines sa Pilipinas. Dado Ruvic, Reuters/File
MAYNILA - Ang mga personnel ng 34 na ospital sa bansa ang makatatanggap ng unang batch ng Pfizer COVID-19 vaccines mula sa COVAX facility ng World Health Organization, ayon sa Department of Health ngayong Lunes.
Halos lahat ng ospital ay mula sa Metro Manila, maliban sa isang ospital sa Cebu City at isa pang ospital sa Davao City, ayon kay Health Undersecretary Maria Rosario Vergeire.
“We have 34 hospitals in all that are eligible to receive these Pfizer vaccines,” ani Vergeire sa isang virtual press briefing.
Hindi niya pinangalanan ang priority hospitals, pero nauna nang binanggit ni vaccine czar Sec. Carlito Galvez Jr. ang Philippine General Hospital, Dr. Jose N. Rodriguez Memorial Hospital (Tala), Lung Center of the Philippines, East Avenue Medical Center, Philippine Heart Center, National Kidney and Transplant Institute, Vicente Sotto Memorial Medical Center, at Southern Philippines Medical Center.
[LINK: https://news.abs-cbn.com/news/02/02/21/health-workers-sa-covid-19-referral-hospitals-prayoridad-sa-bakunang-gawa-ng-pfizer]
Ayon kay Vergeire, nagpulong nitong Biyernes ang lahat ng priority hospitals para pag-usapan ang mga paghahanda sa pagdating ng nasa 117,000 doses ng Pfizer vaccine.
Karamihan ay nakapagsumite na ng listahan ng hospital personnel na nagparehistro para mabakunahan kontra COVID-19. Pero inaantay pa ang “quick substitution list” ng ilang ospital.
Nauna nang sinabi ng gobyerno na mahalagang maghanda ng listahan ng substitutes o mga pwedeng pamalit para maiwasang maaksaya ang COVID-19 vaccine sakaling hindi sumipot ang naka-schedule na magpabakuna.
“Ito pong mga ospital na ito, binigyan po ng directive that they should be able to submit to us their verified list of vaccinees plus their quick substitution list, ngayon po ito, over the weekend,” ani Vergeire.
“Most of the hospitals were able to submit ‘yung kumpletong listahan. Mayroon lang pong mga ospital na ‘yung kanilang quick substitution list ay hindi pa po kumpleto, kaya kinu-kumpleto lang sa ngayon,” dagdag niya.

Ayon sa pahayag ng DOH, nakumpleto na ng gobyerno ang unang set ng requirements para sa mga bakunang manggagaling sa COVAX facility, at inaantay na lang mula sa COVAX ang iba pang hihinging requirements.
“The Philippine government has completed the first set of requirements set by COVAX which includes documents pertaining to the country’s readiness to receive vaccines, as well as the deployment plan. The government is now awaiting other documentary requirements which have yet to be provided by the COVAX Facility,” base sa pahayag.
Nauna nang sinabi ni Galvez na bahagyang maaantala ang dating ng unang batch ng bakuna mula sa COVAX facility, pero inaasahan pa rin ito ngayong buwan.
PH won't lose 44 million vaccines from COVAX despite delay: Galvez
Pagdating naman sa mga bakunang binibili ng Pilipinas mula sa vaccine manufacturers, sinabi ni Vergeire na patuloy pa rin ang negosasyon para magkaroon ng supply agreements at petsa ng delivery.
“‘Yun lang commitment ng manufacturers for them to be able to deliver here in the country, iyan po talaga ang pinag-uusapan sa ngayon. Because as we have said, there is this global shortage. But definitely, vaccines are coming and definitely negotiations are ongoing and being finalized,” aniya.
Nauna ring sinabi ni Galvez na wala pang napipirmahang supply agreement para sa COVID-19 vaccines ang gobyerno, dahil sa limitadong suplay ng mga bakuna. Aniya, ito ang dahilan kaya hindi pa rin makapag-commit ng petsa o kahit tentative date ng delivery ang vaccine manufacturers.
Documents snag arrival of Pfizer's COVID-19 shots in Philippines: Palace
Sa gitna ng limitadong suplay ng mga bakuna, sinabi ng DOH na may istratehiya ang gobyerno.
“Kaya nga po ang strategy ng gobyerno is to have a portfolio of vaccines. Ibig sabihin, hindi lang isang manufacturer ang pine-pursue natin, but we are pursuing several manufacturers,” ani Vergeire.
“Kailangan lang po na magkaroon ng kumpyansa ang mga tao. That everything is being done so that we will be able to finalize agreements and the vaccines will come into the country,” dagdag niya.
Nitong Lunes, umabot na sa 550,860 ang kabuuang bilang ng COVID-19 cases sa bansa, kabilang ang 27,588 active cases, 11,517 fatalities, at 511,755 recoveries.
COVID-19 cases in Philippines top 550,000 with 1,685 new infections
RELATED VIDEO

Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/11/21/covid-19-vaccine-storage-facility-sa-maynila-pinasinayaan,COVID-19 vaccine storage facility sa Maynila,ABS-CBN News,Feb 11 2021 02:20 PM,"Pinangunahan ni Manila Mayor Isko Moreno ang pagpapasinaya sa cold storage facility para sa COVID-19 vaccines sa Sta. Ana Hospital sa Maynila. Jerome Lantin, ABS-CBN News
MAYNILA — Bilang paghahanda sa inaasahang nalalapit na pagdating ng COVID-19 vaccine sa bansa, pinasinayaan na nitong Huwebes ng lokal na pamahalaan ng Maynila ang kanilang COVID-19 vaccine storage facility sa Sta. Ana hospital.
Sa ika-7 palapag ng ospital inilagay ang mga freezer, na may kapasidad na 700,000 doses.Manila Mayor Isko Moreno, pinasinayaan ang COVID-19 vaccine storage facility sa Sta. Ana Hospital @ABSCBNNews pic.twitter.com/Fx1ZL4bfe6 — Jerome Lantin (@JeromeLantin) February 11, 2021
Iba’t ibang klase rin ng mga freezer ang nasa pasilidad para sa magkakaibang storage requirements ng mga bakuna.Ayon kay Manila Mayor Isko Moreno, prayoridad nila na mailagay dito ang mga bakuna para sa mga taga-Maynila pero handa silang tumanggap at mag-imbak ng bakuna ng ibang LGU kung kinakailangan.Kalapit naman ng storage facility ang COVID-19 vaccination area, kung saan naman babakunahan ang medical frontliners ng lungsod.Sa ngayon, 84,000 nang residente ang nagpa-register sa vaccination signup platform ng city government.
Marami man ito, sinabi ng LGU na maliit na porsiyento lang ang 84,000 sa target na mabakunahan ng LGU na nasa 1 milyon.Ayon kay Moreno, wala mang pilitan, pero patuloy ang kanilang panawagan ng magpa-bakuna dahil ito pa rin ang pinaka-mabisang panlaban sa COVID-19.
-- Ulat ni Jerome Lantin, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/01/14/21/metro-manila-lgus-naghahanda-na-ng-mga-covid-19-vaccine-center,Metro Manila LGUs naghahanda na ng mga COVID-19 vaccine center,ABS-CBN News,Jan 14 2021 08:15 PM,"Itinalagang main vaccination center ng San Juan City sa San Juan Gym. ABS-CBN News
MAYNILA - Inihahanda na ng mga lokal na pamahalaan sa Metro Manila, ang coronavirus disease (COVID-19) epicenter ng bansa, ang mga pasilidad na nakatutok sa pagbabakuna ng kanilang mga residente.Ito ay habang paparating pa ang mga bakuna na binili mula sa mga pharmaceutical company.Ang siyudad ng San Juan, nagtalaga ng COVID-19 main vaccination center sa San Juan Gym.Magbabakuna rin ang barangay health centers. Sinimulan na rin dito ang simulation o paghahanda sa aktuwal na pagbabakuna, ayon kay San Juan Mayor Francis Zamora.Aabot pa lang sa 11,500 sa 122,000 populasyon ng San Juan ang nagparehistro para tumanggap ng bakuna.
May final health screening din sa araw ng pagpapabakuna.""Bagama't wala pa namang exact na petsa kung kailan dadating ang bakuna, mabuti ho kasing nakahanda na po tayo,” sabi ni Zamora.Katabi ng gym ang San Juan Medical Center na pagdadalhan ng mga pasyente sakali mang magka-emergency.Oobserbahan din nang isang oras sa ika-2 palapag ng gym ang mga nabakunahan bago umuwi para sa ano mang hindi magandang reaksiyon sa bakuna.Nakahanda na rin ang vaccine refrigerator ng lungsod sa pasilidad. Aabot sa 100,000 doses ng AstraZeneca vaccines ang paunang in-order ng siyudad.Sinimulan na rin ang pagpapatayo ng vaccine cold storage faciities sa Sta. Ana hospital sa Maynila.Hindi bababa sa 12 refrigeration units ang ilalagay rito at magsasagawa ng vaccination dry run ang siyudad.Mayroon namang 10 vaccination centers na napili ang Quezon City LGU at dadagdagan pa ito ng 14.""We have to hire, if not augment, around 500 people to man all of these vaccine centers. Our target: around 100-150 people per day. That’s intervals of 10 minutes per patient,"" ani Joseph Juico, co-chair ng QC Task Force ""Vax to Normal,"" ang vaccination drive ng siyudad.Gagamitin din ang bagong QC unified ID system para mapabilis ang pre-registration ng magpapabakuna.Sa katapusan naman ng Enero gagawin ang dry run sa QC.Aabot naman sa 275,000 AstraZeneca vaccines ang na-order na ng lokal na pamahalaan ng Pasay City.— Ulat ni Ina Reformina, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/28/21/covid-19-vaccination-sa-ilang-opsital-sa-metro-manila-sisimulan-sa-lunes,COVID-19 vaccination sa ilang ospital sa Metro Manila sisimulan sa Lunes,ABS-CBN News,Feb 28 2021 05:28 PM,"Philippine General Hospital sa Maynila. Mark Demayo, ABS-CBN News
MAYNILA – Kasado na ang pagsisimula ng pagbabakuna sa mga health care worker sa mga COVID-19 referral hospital sa Metro Manila.
Sa Lunes isasagawa ang ceremonial vaccination sa Philippine General Hospital (PGH), Lung Center of the Philippines, Dr. Jose N. Rodriguez Memorial Hospital, Veterans Memorial Medical Center, Philippine National Police General Hospital, at V. Luna General Hospital. Dadaluhan ang mga ito ng mga opisyal ng gobyerno.
Ito ay matapos dumating ngayong Linggo sa Pilipinas ang kauna-unahang batch ng mga bakuna kontra COVID-19, na gawa ng Chinese company na Sinovac at donasyon ng China.Ilang linggo na ring nagsasagawa ng mga simulation ng pagbabakuna ang mga ospital.
Pero sa PGH, bumaba ang bilang ng mga empleyadong gustong maturukan ng Sinovac vaccine.
Mula 13 porsiyento, naging 8 porsiyento ng lang ng mga tauhan ng PGH ang magpapabkuna ng Sinovac vaccine, base sa ginawang town hall meeting noong Sabado.
Hindi naman ibibigay ng PGH ang Sinovac vaccine sa mga empleyadong senior citizen at naka-recover sa COVID-19 dahil hindi umano sapat ang datos kung ano ang posibleng epekto ng bakuna sa kanila.
“We asked for 1,000 doses muna... ‘yan ang hininging allocation ni Director [Gerardo Legaspi], based sa aming survey, ‘yan ang aming magpapabkuna,” ani PGH Spokesperson Dr. Jonas del Rosario.
Ayon pa sa pamunuan ng PGH, matapos ang pagbabakuna gamit ang Sinovac vaccine, isusunod nila ang pagbabakuna sa mga empleyadong pipiliin naman ang AstraZeneca vaccine, na nakatakdang dumating sa Pilipinas sa Lunes.
“Tapusin muna ang Sinovac, para at least, ang vaccinators, focused on one specific brand, kaysa iba-iba pa,” ani Del Rosario.
Mas malaki aniya ang bilang ng PGH employees na magpapabakuna gamit ang AstraZeneca.

Nagpahayag na rin ang pamunuan ng Lung Center ng kahandaan sa pagbabakuna.
Lung Center of the Philippines handa na para sa COVID-19 vaccination
Tiniyak naman ng Department of Health na sasagutin ng gobyerno ang pagpapagamot ng mga makakaranas ng adverse reaciton sa bakuna.
Wala ring pananagutan ang health care worker na magtuturok ng bakuna.
“Sakaling magkaroon ng adverse effects following immunization ay isho-shoulder ng government through PhilHealth ang kanilang pagpapa-ospital,” ani Health Spokesperson Maria Rosario Vergeire.
Nagpaalala ang mga eksperto sa publiko na bagaman dagdag-proteksiyon sa sakit ang bakuna, dapat pa ring sundin ang health standards tulad ng pagsusuot ng face mask at face shield, at pagsunod sa social distancing.
Ngayong Linggo, umabot na sa 576,352 ang kabuuang bilang ng COVID-19 cases sa Pilipinas, kung saan halos 30,000 ang active cases o hindi pa gumagaling sa sakit.
Philippines logs 2,113 new COVID-19 cases; total now at 576,352
– Ulat ni Bianca Dava, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/18/21/nasa-100-senior-citizens-lumahok-sa-covid-19-vaccine-simulation-sa-maynila,Nasa 100 senior citizens lumahok sa COVID-19 vaccine simulation sa Maynila,ABS-CBN News,Feb 18 2021 06:49 PM,"Nasa 100 senior citizens ang lumahok sa COVID-19 vaccine simulation activity sa Legarda Elementary School. Ito ay para maging pamilyar na sa mga proseso ang mga senior citizen oras na dumating ang mga bakuna sa bansa
MAYNILA — Tinatayang 100 senior citizens ang lumahok sa ginawang coronavirus disease (COVID-19) vaccine simulation activity sa Legarda Elementary school umaga ng Huwebes.Ayon sa Manila Health Department, ito ay para maging pamilyar na sa proseso ang mga senior citizen, oras na dumating na ang bakuna sa bansa.
Kasama kasi ang mga matatanda sa mga prayoridad na mabakunahan sa Maynila kasunod ng mga frontliners.Nasa 100 senior citizens, lumahok sa ginawang COVID-19 vaccine simulation exercise sa Legarda Elementary School Sampaloc, Maynila @ABSCBNNews pic.twitter.com/W41EYipilG — Jerome Lantin (@JeromeLantin) February 18, 2021
Pero sa higit 157,000 na naitalang senior citizens sa lungsod, marami pa rin ang hindi desididong magpabakuna.
Kabilang sa mga sumalang sa mock vaccination ang magkapatid na sina Benjamin Nuguid, 72 anyos, at Benedicta Galimba, 65 anyos.
Pinag-iisipan pa ni Nuguid kung magpapabakuna lalo’t may problema siya sa puso.""Medyo mag-iisip pa muna. Pag-iisipan pa,"" ani Nuguid.Habang si Galimba, nagpasya nang hindi magpabakuna dahil sa pangamba ng side effect at malakas naman daw ang kanyang katawan.
""Ayaw ko. Hindi sa natatakot o ano, kaya lang mahirap na eh. Hindi mo masasabi kung ano ang magiging side effects di ba? Mahirap na rin, ayoko na talaga,"" ani Galimba.Ayon kay Vice Mayor Honey Lacuna, bagamat voluntary ang pagpapabakuna, patuloy ang kanilang pagbibigay ng impormasyon at panghihikayat sa mga mamamayan na magpaturok kontra COVID-19.
-- Ulat ni Jerome Lantin, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/03/21/117000-doses-ng-pfizer-covid-19-vaccine-inaasahan-ngayong-pebrero-galvez,"117,000 doses ng Pfizer COVID-19 vaccine inaasahan ngayong Pebrero: Galvez",ABS-CBN News,Feb 03 2021 01:13 PM,"
MAYNILA - Nasa 117,000 COVID-19 vaccine doses ang inaasahang matatanggap ng Pilipinas mula sa Pfizer ngayong Pebrero, ayon kay vaccine czar Carlito Galvez Jr.Ayon kay Galvez, unang mabibigyan ng bakuna ang mga referral hospital sa Metro Manila, Cebu City, at Davao City.Sapat umano ang suplay para sa 56,000 health workers na inaasahang babakunahan sa Metro Manila referral centers. Ang extra namang bakuna ay ibibigay sa Cebu City at Davao City.""Considering na this is COVAX facility vaccines, kailangan ma-ensure po talaga na pagka nakita ng WHO (World Health Organization) na ini-implement po natin ‘yan, dadagdagan po nila ‘yan. Pero pagka-ginawa natin may mga privilege tayong ginawa na hindi natin binigay sa ating frontline COVID referral hospital, ang mangyayari ika-cut nila ‘yan,"" ani Galvez.
""Kasi maliit lang ‘yung portion ng Pfizer, 117,000 lang po ‘yun, as much as possible, sa hospital institution lang po ‘yun muna… especially ‘yung COVID referral hospitals. 'Yung Pfizer kasi mataas ‘yung kanyang efficacy maganda po ‘yun sa health care workers,"" dagdag niya.
Kabilang sa mga ospital na mabibigyan ang Philippine General Hospital sa Maynila at Dr. Jose N. Rodriguez Memorial Hospital and Sanitarium sa Caloocan City. Bibigyan din ng bakuna ang Lung Center of the Philippines at East Avenue Medical Center sa Quezon City.Nagsimula na ring mag-inspeksiyon ang National Task Force Against COVID-19 sa mga lokal na pamahalaan sa Metro Manila para matingnan kung paano nila pinaghahandaan ang kanilang vaccination drives.Aabot naman sa tig-10,000 doses ang planong ibigay sa Cebu City at Davao City.-- May ulat ni Vivienne Gulla, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/12/19/17/sumbong-na-3-sa-davao-naturukan-ng-dengvaxia-iniimbestigahan,Sumbong na 3 sa Davao naturukan ng Dengvaxia,ABS-CBN News,Dec 19 2017 04:26 PM,"Iniimbestigahan na ng Department of Health (DOH) ang tatlong bata sa Davao na sinasabing nabakunahan ng Dengvaxia vaccine.
Out soon: Cards, ballers for Dengvaxia recipients
Noong isang linggo nag-report sa DOH ang mga magulang at guardian ng mga bata.
Dalawa sa kanila, kalilipat lamang sa Davao City.
Ang isang bata, sa Maynila nabigyan ng Dengvaxia habang ang isa naman ay sa Cebu City. Samantala, dalawang beses naman nabakunahan sa isang private clinic sa Davao ngayong taon ang isa sa tatlo.
""Yung dalawa hindi pa nagpapakita sa amin. Kailangan malaman namin ang petsa ng vaccination at kung ilang beses na silang nabakunahan,"" ani Dr. Annabelle Yumang, assistant regional director ng DOH-Davao.
Inatasan na ni Davao City Mayor Sara Duterte ang City Health Office na imbestigahan at i-monitor ang kondisyon ng mga bata.
Nagpadala na rin ng sulat ang DOH-Davao sa mga pribadong ospital at clinic sa Davao region para malaman kung may nabakunahan silang bata.Mayroon kasing ibang clinic na nakabili ng dengue vaccine.
Ang Dengvaxia ay parte ng national immunization program ng gobyerno ngunit naipatupad pa lamang ito sa National Capital Region, Central Luzon, Calabarzon, at ilang bahagi ng Visayas.
Sinuspende na ang dengue vaccine program habang nagkakaroon ng imbestigasyon ang Kongreso.DOH on alert as Sanofi admits dengue vaccine poses risks
Naging kontrobersiyal ang bakuna matapos sabihin ng manufacturer nitong Sanofi Pasteur na maaaring magdulot ng mas malalang dengue sa mga nabakunahang hindi pa nagkakaroon ng nasabing sakit.
TIMELINE: The Philippines' dengue vaccine program
--Ulat ni Vina Araneta, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/10/15/19/ilang-magulang-sa-davao-city-ayaw-pabakunahan-ang-mga-anak-laban-sa-polio,Ilang magulang sa Davao City,"Andoreena Causon, ABS-CBN News",Oct 15 2019 10:28 PM,"DAVAO CITY – Ilang magulang sa Davao City ang nagmatigas na hindi pabakunahan ang kanilang mga anak matapos magpunta ang mga kawani ng city health office sa mga kabahayan para magpatak ng vaccine laban sa polio.Gaya ni Ruben Hailin na hindi naturukan ng kahit isang bakuna ang kaniyang anak na 4 na buwang gulang dahil salungat daw ito sa kanilang paniniwala
""Itong bata hindi ko papabakunahan dahil may nagbabantay na sa kaniya. Hayaan na magkasakit. May Diyos. Ako ang gagamot sa kaniya,"" aniya.
Ang iba naman ay natakot sa negatibong epekto umano ng bakuna sa mga bata.
Ngunit nilinaw ng city health office na walang side effects ang oral polio vaccine (OPV).
""Kung hindi sila magpapatak ngayon, babalikan natin sila, kakausapin at hihikayatin na ipa-immunize ang kanilang anak,"" ani Dr. Josephine Villafuerte ng city health office.
Ayon sa National Commission on Indigenous People (NCIP), mahirap sa ibang tribo na tanggapin ang mga bagong paraan ng panggagamot.
""Nasa pagpapaintindi lang yan. Siyempre, foreign methodology itong scientific [procedure] tapos may nakagawian silang paraan ng panggagamot. Kailangan lang talagang ipa-intindi nang maigi sa kanila,"" ani NCIP Regional Director Atty. Geroncio Aguio.
Sa kabila nito, umaasa ang city health office na maabot nila ang 100 percent coverage at mapatakan ng OPV ang mahigit 180,000 na bata dito sa lungsod sa loob ng dalawang linggo.
Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/07/18/davao-health-officers-nagbabahay-bahay-para-magbakuna-kontra-tigdas,Davao health officers,ABS-CBN News,Feb 07 2018 09:20 PM,"Mismong mga kawani na ng Davao City health office (CHO) ang nagpunta sa mga bahay para hikayatin ang mga magulang na pabakunahan ang kanilang mga anak kontra tigdas.Ilang magulang kasi ang nangambang pabakunahan ang anak kontra tigdas kasunod ng kontrobersiya sa Dengvaxia.
Mga 'sangkot' sa Dengvaxia, kinasuhan
Amid Dengvaxia scare: Vaccination coverage drops 30 pct in some areas, says Duque
Nitong Enero, idineklara sa lungsod ang measles outbreak kaya agad nagsagawa ng outbreak response immunization o agarang pagbabakuna ang CHO.
Mahigit 200 ang naitalang kaso ng tigdas mula Nobyembre 2017 at umabot na sa 15 ang namatay sa komplikasyon ng tigdas.Halos 40 barangay sa Davao City, apektado ng measles outbreak
Ayon sa CHO, kontrolado na nila ang kaso ng tigdas sa ibang lugar sa Davao City.
Katuwang din nila ang barangay para mas mapaigting pa ang kampanya laban sa tigdas.
Pangamba sa bakuna dahil sa Dengvaxia, pinawi
Sa Dagupan, mula sa dating 90 porsiyento, bumagsak sa 71 porsiyento ang nagpapabakuna sa regular immunization programs ng CHO.
May mga magulang daw kasing nababahala nang magpabakuna ng anak dahil pa rin sa isyu sa bakuna kontra dengue.
May mga magulang na ring tumatanggi maging sa deworming sa mga paaaralan.
Ipinapaliwanag naman sa mga magulang na magkaiba ang Dengvaxia sa mga binabakuna ngayon sa mga bata.
Nakiusap din ang CHO sa mga magulang na pabakunahan ang mga anak para maiwasan na rin ang outbreak ng mga sakit na puwede sanang makontra ng bakuna.
-- Ulat ni Lady Vicencio, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/10/01/19/doh-magsasagawa-ng-3-round-ng-sabayang-patak-kontra-polio-sa-mindanao,DOH magsasagawa ng 3 round ng sabayang patak kontra polio sa Mindanao,"Claire Cornelio, ABS-CBN News",Oct 01 2019 12:26 AM,"DAVAO CITY - Naghahanda na ang Department of Health sa tulong ng UNICEF at World Health Organization sa gaganapin na sabayang patak kontra polio sa Mindanao bilang agarang aksyon sa polio outbreak.
Ito ay para mabigyan ng proteksyon ang mga batang edad lima pababa.
Tatlong rounds ng sabayang patak kontra polio ang gaganapin.
Gaganapin ang unang round ng pagbabakuna sa Oktubre 14 hanggang 27 sa Davao City at Davao Del Sur.
Gaganapin naman ang ikalawang round sa November 25 hanggang December 7, 2019 sa lahat ng rehiyon sa Mindanao, habang ang ikatlong round ay sa January 6 hanggang 18, 2020 sa lahat ng rehiyon sa Mindanao.
Ayon sa DOH, hindi lamang ito basta na vaccination kundi kailangan na lahat ng bata ay mabigyan ng Oral Polio Vaccine.
Sa Davao City, 186,869 na bata ang target na bigyan ng DOH ng OPV.
Plano ngayon ng konseho na magpasa ng ordinansa hinggil sa mandatory immunization.
""We push for zero open defecation ordinance and also probably an ordinance to strengthen the mandatory immunization for all children para matulungan ang DOH, UNICEF and WHO in their campaign to prevent the resurgence of polio here in Davao City,"" paliwanag ni Councilor Joselle Villafuerte, chairman ng Committee on Health ng City Council.
Nilinaw ng DOH na hindi dapat mag-alala kung pabalik-balik na mabigyan ng bakuna ang mga bata. Wala umanong overdose at mas mabuti ito sa kalusugan ng bawat bata lalo na at may polio outbreak sa bansa.
Libre lang din ang bakuna.
""Aside from immunization we remind the public to practice good personal hygiene, wash their hands, use the toilets, drink safe water and cook your food thoroughly,"" ani Dr. Abdullah Dumama Jr., DOH assistant secretary sa Visayas at Mindanao.
Makikipag-ugnayan ang DOH sa lokal na pamahalaan kung ano ang paraan upang lahat ng bata na may edad limang taong gulang pababa ang mabigyan ng OPV.
Bisitahin ang Patrol.PH para sa iba pang mga balita.",abscbn
https://news.abs-cbn.com/news/03/01/21/kilalanin-unang-naturukan-nagturok-ng-awtorisadong-covid-19-vaccine,KILALANIN: Unang naturukan,ABS-CBN News,Mar 01 2021 08:06 PM,"
MAYNILA— Bahagi na ng kasaysayan ang Philippine General Hospital (PGH) director na si Dr. Gerardo Legaspi bilang kauna-unahang Pilipino na nakatanggap ng awtorisadong bakuna laban COVID-19 sa bansa.
Opisyal na pagbabakuna kontra COVID-19 sa Pilipinas umarangkada na
""Di ako natulog kagabi actually kasi excited... It was a big honor for me to be the first,"" ani Legaspi.Si Legaspi ay isang guro, neurosurgeon, pioneer ng bansa sa brain surgery habang gising ang pasyente, at eksperto sa mga aneurysm at brain tumor.
Hindi maiwasan ni Legaspi na maging emosyonal nang alalahanin ang mga kabaro niyang hindi pinalad malampasan ang COVID-19.""Vaccines really save lives, I think that's the point. This personal battle has to be fought harder now... Ang mahirap sa COVID walang closure. Kung namatay di mo na makikita, pagbalik sa 'yo abo na lang... Last night as I was thinking about what to say this morning naalala ko na dapat balikan sila,"" ani Legaspi.Dagdag niya, ang malaking hamon ngayon ay ang kumbinsihin ang mga Pilipino na magpabakuna sa kahit anong brand na aprubado ng mga eksperto.
""The problem is there’s a lot of political attachment to the vaccine, even before the data came out ayaw na ng mga tao. Ako, mismo, if you ask me I have my issues... I have to separate that, kailangan ko ihiwalay 'yun, kailangan maniwala sa siyentipiko,"" sabi ni Legaspi.Ang nagturok kay Legaspi ay si nurse Chareluck Santos. Tinuturing din niya na karangalan ang maging bahagi ng kasaysayan.
Kahit ilang linggong practice ang gawin, iba pa rin daw kapag totohanan na.
""Nakaka-proud po siya talaga at the same time may kaba kasi gusto natin maging maayos at mahusay ang unang bakuna... Proud talaga ako,"" ani Santos.Matapos mag-administer, nagpabakuna rin si Santos.
Pinag-aralan daw niyang mabuti ang bakuna bago nagdesisyon na magpaturok.
Para kay Legaspi at Santos, hangad nila na maging halimbawa sa ibang health workers na may agam-agam na magpabakuna. —Ulat ni Jeff Canoy, ABS-CBN news
Bisitahin ang Patrol.PH para sa iba pang mga balita.",abscbn
https://news.abs-cbn.com/news/03/04/21/pagbabakuna-sa-health-workers-sa-ibang-bahagi-ng-bansa-kasado-na,Pagbabakuna sa health workers sa ibang bahagi ng bansa sinimulan na,ABS-CBN News,Mar 04 2021 12:48 PM,"Si Vicente Sotto Memorial Medical Center Director Dr. Gerard Aquino ang unang opisyal na nabakunahan kontra COVID-19 sa Cebu City. Annie Perez, ABS-CBN News
(UPDATE) Kasado na ngayong hapon ng Huwebes ang pagbabakuna kontra COVID-19 sa health workers sa Cebu City.
Dumating nitong Martes ang higit 7,000 doses ng Sinovac vaccine na ituturok para sa mga health worker sa Vicente Sotto Memorial Medical Center (VSMMC).
Libo-libong doses ng Sinovac vaccines dumating sa Cebu, Davao
Unang babakunahan si VSMMC chief Dr. Gerard Aquino, na susundan ng iba pang opisyal ng ospital.
Inaasahan ding magpapabakuna ngayong Huwebes si Dr. Jaime Bernadas, director ng Department of Health (DOH) sa Central Visayas, at chief pathologist na si Dr. Mary Jean Loreche.

Nakikipag-ugnayan naman ngayon ang VSMMC sa iba pang mga DOH-accredited hospital para sa mga health worker ng mga ito na interesadong magpabakuna ng Sinovac.
Target matapos ngayong linggo ng DOH sa Central Visayas ang pagbabakuna sa higit 2,000 health worker na pumayag magpaturok ng CoronaVac, ang bakunang gawa ng Sinovac.
Samantala, tuloy-tuloy naman ang pagdating ng Sinovac vaccines sa iba pang panig ng bansa.
Dumating din ngayong Huwebes sa Legazpi City Airport ang nasa 12,000 doses ng bakuna para sa 6,000 health workers sa Bicol Region.
Idaraos ang pagbabakuna sa 4 na pilot hospital sa rehiyon, kabilang ang Bicol Medical Center sa Naga City, Bicol Regional Training and Teaching Hospital sa Legazpi City, Bicol Region General Hospital and Geriatric Medical Center sa Camarines Sur, Bicol Medical Center at NICC Doctors Hospital sa Naga City.
Mula Legazpi City Airport, ibibiyahe ang mga bakuna papunta sa cold storage facility ng DOH-Bicol bago dalhin sa mga pilot hospital.
Sa Biyernes nakatakdang magsimula ang pagbabakuna sa rehiyon.
Nasa 8,700 doses ng bakuna rin ang dumating ngayong Huwebes sa Laguindingan Airport sa Misamis Oriental.
Dadalhin ang mga bakuna sa warehouse ng DOH-Northern Mindanao.
Inaasahang sa Biyernes mag-uumpisa ang pagbabakuna sa Northern Mindanao na gagawin sa Northern Mindanao Medical Center, ang COVID-19 referral hospital sa rehiyon.
Dumating naman sa Davao City ang 21,600 Sinovac vaccines, na dagdag sa 12,000 doses ng bakuna na natanggap ng lungsod noong Martes.
Sa Biyernes nakatakdang magsimula ang pagbabakuna sa Davao City, na idaraos sa Southern Philippines Medical Center.
Base sa Febraury 8 master list ng Davao City Health Office, nasa 16,677 medical front liners ang eligible o maaaaring mabakunahan laban sa COVID-19.
Umarangkada nitong Lunes ang COVID-19 vaccination program ng gobyerno sa ilang ospital sa Metro Manila.
Target ng pamahalaang mabakunahan ang nasa 70 milyon ngayong taon para makamit ang herd immunity, na isang paraan upang mapigil ang pagkalat ng COVID-19.
Pero tingin ng DOH ay mahihirapan ang bansa na maabot ang herd immunity kung patuloy na mag-aalangan at tatanggi ang mga Pilipino na magpaturok.
'Herd immunity mahihirapang maabot kung marami ang di magpapabakuna'
Maliban sa Sinovac vaccines, na dumating nitong Linggo at donasyon ng Chinese government, inaasahang darating ngayong gabi ng Huwebes ang higit 487,000 doses ng COVID-19 vaccine ng AstraZeneca mula sa COVAX Facility.
Sa tala nitong Miyerkoles, umabot sa 582,223 ang kabuuang bilang ng COVID-19 cases sa Pilipinas, kung saan 12,389 ang binawian ng buhay.
Unang nakapagtala ng COVID-19 case ang bansa noong Enero 30 ng nakaraang taon, sa isang Chinese female tourist na galing sa Wuhan City, China kung saan pinaniniwalaang nagmula ang naturang sakit.
– Ulat ni Annie Perez, Karren Canon, Rod Bolivar, at Hernel Tocmo

Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/02/21/health-workers-sa-covid-19-referral-hospitals-prayoridad-sa-bakunang-gawa-ng-pfizer,Health workers sa COVID-19 referral hospitals,"Vivienne Gulla, ABS-CBN News",Feb 02 2021 11:28 PM,"MAYNILA - Prayoridad sa unang batch ng Pfizer COVID-19 vaccines na darating sa Pilipinas ang mga health worker sa COVID-19 referral hospitals sa Metro Manila, Cebu City, at Davao City.
Ito ang sinabi ni Sec. Carlito Galvez Jr. ngayong Martes. Aniya, 117,000 lang na doses ng Pfizer vaccine ang inaasahang unang darating sa bansa kalagitnaan ng Pebrero, sa pamamagitan ng COVAX Facility ng World Health Organization.
Pero ayon kay Galvez, sapat na ito para sa mga health worker sa COVID-19 referral hospitals sa Metro Manila na nasa 56,000 ang bilang.
May sobra pa na maaaring ibahagi sa health workers sa Cebu at Davao.
Kasama sa priority hospitals ang Philippine General Hospital sa Maynila, Dr. Jose N. Rodriguez Memorial Hospital and Sanitarium sa Caloocan, at Lung Center of the Philippines at East Avenue Medical Center sa Quezon City.
""Kasi maliit lang ‘yung portion ng Pfizer, 117,000 lang po ‘yun, as much as possible, sa hospital institution lang po ‘yun muna… especially ‘yung COVID referral hospitals... ‘Yung Pfizer kasi mataas ‘yung kaniyang efficacy maganda po ‘yun sa healthcare workers,” ani Galvez.
“Considering na this is COVAX Facility vaccines, kailangan ma-ensure po talaga na pagka nakita ng WHO na ini-implement po natin ‘yan, dadagdagan po nila ‘yan. Pero pagka ginawa natin may mga privilege tayong ginawa na hindi natin binigay sa ating frontline COVID referral hospital, ang mangyayari ika-cut nila ‘yan,"" dagdag pa ni Galvez.
Inaasahan ring darating ngayong buwan ang bahagi ng 5.5 million hanggang 9.2 million doses ng bakuna mula AstraZeneca para sa Pilipinas sa unang hati ng taon, sa ilalim pa rin ng COVAX Facility.
Ani Galvez, pwede naman itong gamitin para sa mga vaccinator at iba pang health worker.
“Halos sabay darating ‘yan eh, ‘yung Pfizer at sa AstraZeneca. ‘Yung AstraZeneca pwede natin ibigay ‘yun sa vaccinators natin,” ani Galvez.
“I-limit muna sa major areas so we can handle it perfectly,” dagdag niya.
Paalala ni Galvez sa mga lokal na pamahalaan, ihanda na ang cold storage at tiyaking professional ang handling ng mga bakuna para maiwasan ang wastage o pagka-panis, tulad ng naranasan sa ilang bansa.
“’Yung hindi unprofessional handling, pag hindi professional ang naghahandle ng vaccine, at hindi nila alam ang cold storage handling, magkakaroon tayo ng wastage, ‘pag nagkaroon ng brownout, at walang back up to the backup,” aniya.
“Mayroon nakatutok talaga na special task group na doon lang nakatutok sa COVID-19 vaccine,” dagdag ni galvez.
Mainam din umano kung may 30 porsyento na reserve sa listahan ng mga babakunahan kada araw, sakaling hindi dumating ang mga nasa priority list.
“Pag tinanggal sa warehouse ‘yan hindi na puwedeng ibalik ‘yan. sa pagpaplano, kailangan may 1/3 na reserve. Kung walang dumating, mayroon tayong reserve na iva-vaccinate,” ani Galvez
Sa Caloocan City na binisita ng National Task Force Against COVID-19 na Martes ng hapon, isang milyon sa 1.7 million na residente ang target na bakunahan kontra COVID-19.
Mahigit 336,000 dito ay nasa Priority Group A tulad ng mga health worker, mahihirap na senior citizen, at uniformed personnel.
Naghanda ang lokal na pamahalaan ng 54 na vaccination sites, pero aminado itong kulang pa ang bilang ng mga magbabakuna.
Base kasi sa standards ng Department of Health, 481 dapat ang vaccinators ng Caloocan, pero sa ngayon nasa 165 pa lang ito.Ongoing naman ang recruitment para sa mga magbabakuna.
Nakikipag-usap din si Caloocan City Mayor Oscar Malapitan sa mga lider ng simbahan, at nananawagan sa mga volunteer para madagdagan ang kanilang vaccinators, pati na ang vaccination sites.
“Kulang pa, kaya mag-iistart kami ng campaign, halimbawa sa isang simbahan na malaki, ilan ho ba ang maibibigay niyo sa amin diyan na volunteer nurses. ang importante nurse e. ‘Yung mga public school teacher mananawagan kami. Tiyak naman ‘yan magvo-volunteer. May nagtanong isang pari, paano, wala ba tayong maibibigay sa kanila? Eh wala ho. Merienda puwede natin bigyan ‘yung volunteers natin, pero ‘yung honoraria wala ho tayong maibibigay,” ani Malapitan.
Payo rin ng DOH, puwedeng kumuha ng health workers mula sa labas ng siyudad, at bukas ang ahensya na tumulong.
Sa ngayon, kung 100 residente ang kayang bakunahan ng kada vaccinator, tinatayang nasa 16,500 na residente ang mababakunahan kada araw, ayon sa City Health Office.
Base sa survey ng higit 13,000 na residente ng Caloocan, 95 porsyento ang gustong magpabakuna kontra COVID-19, habang 5 porsyento naman ang ayaw.
Halos kalahati ng respondents o 48.5 porsyento, Pfizer ang piniling brand ng bakuna, 26 posyento ang pumili sa AstraZeneca, 3.8 porsyento lang ang sa Moderna, at 1.7 porsyento sa Sinovac.Halos 1/5 ng respondents ang walang piniling brand, habang walang pumili sa COVID-19 vaccine ng Gamaleya at Sinopharm.
Nasa 600,000 doses ng AstraZeneca COVID-19 vaccines ang bibilhin ng Caloocan City government, base sa pinirmahan nitong tripartite agreement.
Para magkaroon ng higit na kumpyansa ang mga residente na magpabakuna kontra COVID-19, sinabi ni Malapitan na handa siyang mabakunahan sa harap ng publiko, at hindi na siya mamimili pa ng brand ng bakuna.
“Kung natatakot kayo, ako ang unang magpapabakuna…Para ipakita sa inyo safe itong gamot,” aniya.
Paalala naman ni NTF advisor Ted Herbosa sa mga lokal na pamahalaan, tiyaking madi-dispose ng maigi o durugin ang mga vial ng bakuna para hindi magamit sa pamemeke ng COVDI-19 vaccines.
Gusto namang i-rekomenda ni Galvez na gawing strategic asset ang COVID-19 vaccines para mabantayan ito ng military paglapag pa lang sa bansa.
“Gusto natin i-recommend na the vaccine will be a strategic asset. pagka strategic asset ‘yan, well secured po ‘yan. Puwede po ‘yan gwardiyahan ng military. parang ginagawa po natin sa election… kunwari from the airport, escorted ‘yan,"" aniya.
KAUGNAY NA ULAT:

Bisitahin ang Patrol.PH para sa iba pang mga balita.",abscbn
https://news.abs-cbn.com/news/01/30/18/pangamba-sa-bakuna-dahil-sa-dengvaxia-pinawi,Pangamba sa bakuna dahil sa Dengvaxia,"Chrislen Bulosan, ABS-CBN News",Jan 30 2018 09:52 AM,"Nagaalinlangan ang ilang mga magulang sa Davao City na pabakunahan ang kanilang mga anak laban sa tigdas dahil na rin sa takot na matulad sa nangyari sa dengue vaccine o Dengvaxia. Chrislen Bulosan, ABS-CBN News
DAVAO CITY – May pangamba na ang ilang mga magulang na pabakunahan ang kanilang mga anak dahil na rin sa naunang lumabas na problema hinggil sa dengue vaccine o Dengvaxia.
Nitong Lunes, nag-deklara ng measles outbreak sa Davao City at agad na nagsagawa ng outbreak response immunization and City Health Office (CHO) sa barangay health centers.
Nagbahay-bahay din ang CHO para hikayatin ang mga magulang na pabakunahan ang kanilang mga anak laban sa tigdas.
Bagama't libre ang bakuna, may ilang mga magulang ang nagdadalawang-isip pa rin magpa-bakuna. Nababahala sila na baka matulad ito sa kaso ng Dengvaxia.
Sa kabila ng takot, ipinaintindi naman ng mga taga Department of Health at CHO, na iba ang kaso ng Dengvaxia at magkaiba ang anti-measles vaccine. Siniguro nilang ligtas at epektibo ang bakuna laban sa tigdas.
Para mas mapaigting pa ang awareness campaign sa tigdas, nagsagawa ng forum kahapon ang CHO na dinaluhan ng kapitan ng mga barangay sa Davao.
Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/01/21/higit-56-milyon-dose-ng-covid-19-vaccine-inaasahang-dadating-sa-unang-3-buwan-ng-2021,Higit 5.6 milyon dose ng COVID-19 vaccine inaasahang dadating sa unang 3 buwan ng 2021,ABS-CBN News,Feb 01 2021 07:48 PM,"
Hindi bababa sa 5.6 milyon dose ng COVID-19 vaccines ang inaasahang dadating sa Pilipinas sa loob ng unang 3 buwan ng taon, ayon kay vaccine czar Carlito Galvez Jr.
Ang naturang mga bakuna ay gawa ng Pfizer-BioNTech at AstraZeneca, sabi ng kalihim.
Ito ay sa pamamagitan ng COVAX Initiative na pinangungunahan ng World Health Organization para magkaroon din ng pagkakataon pati ang mahihirap na bansa na makakuha ng bakuna kontra COVID-19.
Ayon kay Galvez, kalagitnaan ng Pebrero inaasahang matatanggap ng Pilipinas ang 117,000 dose ng bakuna mula Pfizer.
Sa Pebrero rin tinatayang dadating ang unang batch ng bakuna mula AstraZeneca.
Base sa sulat na natanggap ng Pilipinas mula sa COVAX Facility, aabot ng 9.4 milyon vaccine doses mula sa 2 manufacturer ang matatanggap ng Pilipinas, posibleng sa unang kalahati ng taon.
Pero nilinaw ni Galvez na nakadepende pa ang pagdating ng mga bakuna sa global supply.
Nauna nang sinabi ni Galvez na prayoridad sa unang batch ng mga bakuna ang health workers sa mga lugar na mataas ang kaso ng COVID-19.
""For health care workers and frontliners, highly urbanized cities, at high prevalence areas, ang target natin February, March maayos na natin ang ating healthcare workers,"" ani Galvez sa panayam noong Enero 27.
Magiging konsiderasyon din umano ang pasilidad ng local government unit (LGU) sa pag-iimbak ng bakuna. May mga bakuna kasing nangangailangan ng mas malamig na cold storage.
Para naman gabayan ang mga LGU sa mga paghahanda at pagpapatupad ng COVID-19 vaccination, inaprubahan at niratipikahan ng gobyerno ang Philippine National Deployment and Vaccination Plan for COVID-19 Vaccines.
May 7 phase ang plano: pagpili, pag-access, pagpopondo, pag-iimbak at distribusyon ng bakuna pati na ang aktuwal na vaccination, assessment at monitoring.
Iminamandato ang agarang pagbuo ng vaccination operation center ng mga LGU.
Habang hinihintay ang pagdating ng bakuna, mahalaga rin umanong gumulong ang pagpapakalat ng impormasyon tungkol dito para lumakas ang tiwala ng publiko sa COVID-19 vaccines.
Mahalaga ring makompleto ang master list ng populasyon ng puwedeng bakunahan, mga magbabakuna, at vaccination sites.
Master list para sa mga babakunahan kontra COVID-19 inihahanda
Bahagi ng priority group ang frontline health workers, senior citizens, mahihirap na miyembro ng populasyon at unipormadong personnel.
Nasa Group B naman ang iba pang frontline workers at special populations habang Group C ang iba pang miyembro ng populasyon.
Target ng gobyerno na mabakunahan ang nasa 70 milyong Pilipino ngayong 2021.
-- Ulat ni Vivienne Gulla, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/business/01/02/21/dahil-sa-covid-19-vaccine-mga-negosyo-inaasahang-bubuti-ang-kita-sa-2021,Dahil sa COVID-19 vaccine,ABS-CBN News,Jan 02 2021 06:50 PM,"Gumagamit ng online platform ang isang stall sa Quezon City par sa kaniyang negosyo. Mark Demayo, ABS-CBN New/File
MAYNILA - Tumaas ang kumpiyansa ng mga lokal na pamahalaan sa pagnenegosyo sa Pilipinas, batay sa pinakahuling survey ng Bangko Sentral ng Pilipinas.
Ayon sa BSP, umakyat sa 37.4 porsiyento ang business confidence index para sa unang 3 buwan ng 2021, at sa 57.7 porsiyento para sa buong 2021.
Mas mataas ito kumpara sa 16.8 porsiyentong naitala ng BSP mula sa ika-3 kwadrado ng 2020.
Itinuturo ito ni BSP Director Redentor Paolo Alegre Jr. sa pagbubukas ng mga negosyo at pag-adjust sa new normal gawa ng pandemya.
Kaakibat din aniya nito ang mga balita tungkol sa pagpapabakuna, at mas maluwag na quarantine restrictions.
“The more buoyant outlook for the 1st quarter of 2021 was attributed to the following: reopening of firms and adapting to the 'new normal', gradual recovery from COVID-19 pandemic, particularly with the anticipated availability of the vaccine, more relaxed quarantine restrictions and a rise in sales and orders,” ani Alegre.
Nadagdagan din umano ang mga nagpaplanong magpalago ng negosyo sa 2021 mula sa sektor ng manufacturing, mining at utilities gaya ng kuryente, gas, at tubig.
Sa kabila nito, tingin ng Employers’ Confederation of the Philippines na may ilang sektor na hindi pa tuluyang makakabawi.
“‘May mga sektor na obviously, tuloy-tuloy ang improvement nila. Pero may mga sektor na palabo nang palabo, like ‘yung tourism, for instance. ‘Yung mga restaurants, even sports, pahirap nang pahirap. Pababa nang pababa ‘yung confidence nila in that area. Tingin nila, dalawang taon, hindi pa sila magno-normalize,” ani ECOP President Sergio Ortiz-Luis Jr.
Para naman kay Philippine Chamber of Commerce and Industry Chairman Alegria Limjoco, baka sa ika-2 quarter pa ng taon magsisimulang makabawi ang mga negosyo.
“Unless the vaccine is there, they are afraid to go out. But since the vaccine is really coming in second quarter, we feel that they will find the confidence to go out again… We really believe there is no way but for all businesses to go up next year. When we say go up, including jobs. We will create jobs,” ani Limjoco.
Ilan naman sa nakikita ng JobStreet Philippines na trabahong magbubukas sa susunod na taon ay nasa larangan ng susunod:
Accounting
Admin at HR
Banking and Finance
Construction
Engineering
I.T.
Management
Marketing
Public Relations
Sales at Customer Services
Transportation and Logistics
Ayon naman sa DOLE, kasamang magbubukas sa 2021 ang mga trabahong may kinalaman sa business process outsourcing, manufacturing at agri-business.
Mas titingnan din umano ng mga employer sa mga naghahanap ng trabaho ang kakayahan, karanasan, at pag-uugali kasama na ang abilidad na makapagtrabaho sa kabila ng mga pagsubok, gaya ng pandemya. — Ulat ni Vivienne Gulla, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/business/01/15/21/ilang-kompanya-gusto-pang-humabol-sa-astrazeneca-vaccine-deal,Ilang kompanya gusto pang humabol sa AstraZeneca vaccine deal,ABS-CBN News,Jan 15 2021 07:53 PM,"Dado Ruvic, Reuters/File
MAYNILA - May ilan umanong mga private company na gustong magpalista para makabili ng mga coronavirus disease (COVID-19) vaccine mula sa pharmaceutical company na AstraZeneca sa bisa ng kasunduan ng kompanya, ng gobyerno, at ng private sector.Ayon kay GoNegosyo founder at Presidential Adviser on Entrepreneurship Joey Concepcion, aabot sa 50 kompanya ang mga gusto pang humabol.Pero dagdag niya, kailangan pang maghintay ng mga nasabing kompanya kung papayag sa panibagong order ang AstraZeneca.""As of now wala silang commitment pero knowing them they will try very hard. 'Yung CEO nila is Filipina, patriotic naman siya sa bansa natin,"" ani Concepcion.Ayon kay Concepcion, nagbayad na ang mga negosyante ng P500 milyon bilang downpayment sa bakuna na darating simula Hulyo.Susubukan ng grupo ni Concepcion na mag-ikatlong order sa AstraZeneca. Pero kung hindi na ito papayag, makikipag-usap sila sa ibang vaccine producer.Hindi naman kasama sa kakausapin ang Sinovac.Kung mas mahal ang presyo ng sunod na makuhang vaccine, papakiusapan nina Concepcion na huwag na itong gawing donasyon.Sa ngayon kasi, ang kalahating order ng mga negosyante, ido-donate sa gobyerno.Idiniin naman ni Sen. Cynthia Villar na dapat hayaan na ang mga sumali sa programa kung kanino nila ibibigay ang in-order na bakuna.""The way I understood it, the 50 percent will go to the private sector and they will give it to their families and employees, and they will pay for the logistics but they have the right to give it to their employees,"" ani Villar.""Bakit sila bumili kung hindi mabibigyan ‘yung mga empleyado nila? Medyo mali po ata 'yan kasi pumirma rin kami diyan, that’s how we understood it,"" dagdag niya.Sumali sa pagbili ng AstraZeneca ang maraming negosyo na hawak ng kanilang pamilya.Pero ayon kay Concepcion, malinaw ang usapan na Department of Health ang hahawak ng lahat ng bakuna at ang pagpili ng mababakunahang manggagawa sa private sector ay ibabatay rin sa prayoridad na inilabas ng gobyerno.— Ulat ni Alvin Elchico, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/business/12/30/20/specialized-freezer-na-kayang-imbakan-ng-covid-19-vaccine-ipinasilip,Specialized freezer na kayang imbakan ng COVID-19 vaccine ipinasilip,ABS-CBN News,Dec 30 2020 06:58 PM,"Inihayag ng isang logistics company na mayroon silang kakayahang mag-imbak ng COVID-19 vaccine na kailangang itago sa -70 degrees Celsius na temperature. ABS-CBN News
Sa lahat ng mga bakuna laban sa COVID-19, ang Pfizer vaccine ang nangangailangan ng mas malamig na storage facility na -70 degrees Celsius.
Sa Pilipinas, limitado lang ang may kakayahang mag-imbak at mag-distribute sa probinsiya ng ganoon kasensitibong bakuna.
Ipinakita ng kompanyang Royal Cargo ang kanilang pasilidad sa Parañaque na may freezer na kayang pag-imbakan ng Pfizer vaccine.
Mistulang malaking ref ang naturang freezer pero kasya roon ang daan-libong dose ng bakuna.
Kung tutuusin, wala pang kontrata ang Royal Cargo sa gobyerno pero gumastos na sila ng P50 milyon sa pagbili ng mga bagong equipment at pagpapatayo ng vaccine depot.
Nasa 10 milyon dose ang kaya iimbak sa isang vaccine depot ng kompanya.
""It is partially business but it is also service to the public I mean we have to take a risk, I think we all have to make an effort,"" ani Royal Cargo Chairman and CEO Michael Kurt Raeuber.
Kung Moderna at AstraZeneca vaccines ang kukuhanin ng gobyerno, mas lalong kaya itong iimbak dahil hindi masyadong malamig ang temperature requirement.
Bagaman nakausap na ng Royal Cargo ang gobyerno, mas maganda raw kung simulan na ang planong logistics o diskarte sa pag-iimbak, pagdadala ng bakuna sa mga probinsiya, at aktuwal na pagpapatupad ng vaccination.
""I think they should open up a bit more to the private sector, not as a receiver of instruction but also as somebody who can valuably contribute to solving this problem of a fast distribution of vaccines,"" ani Raeuber.
Mas maigi rin daw kung mabilisan ang pag-apruba ng bakuna para makaangkat na agad at malatag ang diskarte sa vaccination.
-- Ulat ni Alvin Elchico, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/business/01/01/21/mga-pribadong-kompanya-dapat-bang-payagang-mag-angkat-ng-covid-19-vaccine,Mga pribadong kompanya,ABS-CBN News,Jan 01 2021 05:36 PM,"Hawak ng isang babae ang maliit na boteng may COVID-19 vaccine"" sticker at isang syringe sa isang retratong kinuha noong April 12, 2020. Dado Ruvic, Reuters/file
MAYNILA - Umaapela ang grupo ng mga malalaking negosyante na payagan silang mag-angkat ng coronavirus disease (COVID-19) vaccine na libreng ipapamigay sa kanilang mga empleyado.
Ayon kay Francis Chua, chairman emeritus ng Philippine Chamber of Commerce and Industry, gobyerno lang kasi sa ngayon ang maaaring makipag-usap sa vaccine suppliers.
“We have to protect our employees without them there could be no operation at all and that's the reason why the private sector is appealing to the government to allow us to import of course with full coordination with the government,” ani Chua.

Bukod pa rito, hiling ni Chua na gawing “tax-free” ang pag-import dahil hindi naman nila ini-negosyo ang bakuna.
Nilinaw din ni Chua na wala silang isinusulong na ano mang brand ng vaccine basta ito ay aprubado ng Food and Drug Administration.
Samantala magkakapirmahan na rin sa susunod na linggo ang grupo ni Presidential Adviser on Entrepreneurship Joey Concepcion at ang AstraZeneca para sa 3.7 milyong doses ng bakuna.
Sa presyong mahigit 5 USD (P250) kada dose) may 240 kompanya nang may libong empleyado na pasok sa second batch ng order.
“Mas marami ngayon, mas inclusive sya, siyempre we cannot accommodate the very small order na less than 1,000 doses. Mahihirapan talaga dito ang micro and marami ring entrepreneurs na wala ng pera para sa mga vaccines kasi medyo ang cash flow nila masyadong mahigpit ngayon,” ani Concepcion.
Sa Mayo darating ang kalahati ng vaccine order na ido-donate sa gobyerno.
Kalahati naman umano rito ang ituturok sa kanilang mga empleyado.
— Ulat ni Alvin Elchico, ABS-CBN News


Bisitahin ang Patrol.PH para sa iba pang mga balita.",abscbn
https://news.abs-cbn.com/news/12/12/20/paggawa-ng-oral-vaccine-kontra-covid-19-pinag-aaralan-ng-molecular-biologist,Paggawa ng oral vaccine kontra COVID-19 pinag-aaralan ng molecular biologist,"Joyce Balancio, ABS-CBN News",Dec 12 2020 05:14 PM,"Fr. Nicanor Austriaco, molecular biologist na pinag-aaralan ang posibilidad na oral vaccine para sa COVID-19. ABS-CBN News
Pinag-aaralan ng isang molecular biologist ang posibilidad na puwedeng ihalo ang bakuna kontra coronavirus disease (COVID-19) sa isang yeast drink sa halip na iturok ito.
Sabi ng molecular biologist na si Fr. Nicanor Austriaco, posibleng umubrang gawing oral vaccine ang bakuna kontra COVID-19.
Inihantulad niya ito sa isang probiotic drink na maaaring inumin araw-araw.
""What we are trying to do is instead of injecting parts of the virus, you will drink the parts of the virus, because the yeast that you will drink is making the part of the virus that your body will use to recognize COVID-19,"" ani Austriaco.
Bukod sa mas madali aniya itong ipamahagi, mas makakamura ang pamahalaan dito at mas mabilis ring mabili sa botika.
""This kind of vaccine will not need a cold chain because you can make yeast, you can store yeast in room temperature. There is also no need for injections, for nurses, for doctors,,"" ani Austriaco.
Gayunman, aminado siyang may mga hamon sa pagbuo ng ganitong klaseng bakuna, gaya ng pagpapatupad ng clinical trials.
""We have to test this technology make sure that it works in mice, if it works on mice, we have an enormous challenge of doing clinical trials,"" aniya.
May pagdududa naman ang vaccine expert na si Lulu Bravo sa ideya na oral vaccine sa coronavirus.
Paliwanag niyang bagaman mayroon nang oral vaccines para sa polio at rota vaccines, may kaibahan aniya ang sa COVID-19.
""OK iyon kung may mikrobyo mo ay dumadaan sa paraan ng galing lang sa tiyan, eh ang coronavirus eh galing sa ilong, sa mata, pumapasok sa lungs, so paano ka magbabakuna na gagawin mo ay iinom?"" aniya.
Paliwanag din ni Bravo na matagal na panahon din ang gugugulin para mapatunayang epektibo ang isang oral vaccine kontra sa virus.
“May possibility rin, hindi ko naman sinasabi na hindi, kaya lang bago magawa gawin yung sasabihing ihahalo mo sa drink, mayroon ka munang ginawang proof, pero delikado iyon kasi gagawin mo muna sa animals,"" ani Bravo.


Bisitahin ang Patrol.PH para sa iba pang mga balita.",abscbn
https://news.abs-cbn.com/news/12/30/20/ph-medical-association-sa-smuggled-vaccine-issue-wag-na-palakihin,PH Medical Association sa 'smuggled' vaccine issue: 'Wag na palakihin',ABS-CBN News,Dec 30 2020 05:04 PM,"MAYNILA – Nakiusap ang Philippine Medical Association (PMA) nitong Miyerkoles na huwag na sanang palakihin ang isyu ng umano'y pagpuslit ng di awtorisading bakuna na itinurok sa ilang sundalo.PSG chief inako ang responsibilidad sa pagbakuna nang walang abiso sa FDA
""Sana hindi na palakihin ang mga issues kasi habang lumalaki ang mga issues mawawalan ng kumpiyansa ang mga tao na magpabakuna,"" ani PMA president Dr. Benito Atienza.
Matatandaang nabulaga ang maraming Pinoy matapos mabuking ang pagbakuna sa mga miyembro ng Presidential Security Group at ilan pang kalihim.
Sa listahan kasi ng mga prayoridad, una dapat ang healthcare workers na maturukan sakaling may aprubado nang bakuna. Panglima lamang ang mga sundalo.Isa pang isyu ay ang kawalan ng approval ng anumang bakuna mula sa Food and Drug Administration.Pero sabi ni Atienza, ang pamahalaan naman daw ang gumawa ng procedures kaya di na ito dapat maging isyu.
""Ang nangyayari naman ay procedural issues eh, na sila rin ang gumagawa,"" aniya.Sabi ni Atienza, maganda ring malaman kung sino ang mga PSG members na naturukan para ma-monitor ang kanilang kalagayan.""Para makita kung ano ang naging epekto sa kanila ng bakuna, kasi lahat ng bakuna kailangan nating nafa-follow-up kung sino ang nabigyan at kung may effect sa kanila,"" sabi ng doktor.–Ulat ni Jasmin Romero, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/05/22/20/inilatag-na-covid-19-protocols-tutukan-ng-publiko-habang-wala-pang-bakuna-eksperto,Inilatag na COVID-19 protocols tutukan ng publiko habang wala pang bakuna: eksperto,ABS-CBN News,May 22 2020 09:12 PM,"
Sa kabila ng mga kaliwa’t kanang kampanya o hakbang para mabuo ang bakuna laban sa coronavirus disease 2019 (COVID-19) mahalaga para sa isang eksperto na tutukan ang pamumuhay sa ngayon habang wala pa ito.""I think our main focus should be life without a vaccine. Kasi when we focus on life without a vaccine or life without treatment, we’re more aware of our surroundings,"" ayon sa infectious disease expert na si Benjamin Co.""We’re more aware of staying hygienic, we’re more aware of social distancing. We’re more aware of how we go out, how we live our lives post COVID,” dagdag niya.Kabilang sa mga isinusulong na kampanya ang “1 Day Sooner,’ na may 24,000 volunteers mula sa higit 100 bansa na sasailalim sa human challenge trial.“Ang layunin nito ay mapabilis ang ating pagkalap ng information o scientific evidence na itong apat na gamot na kasama dito sa solidarity trial ay talagang epektibo sa COVID-19,” ani JP Tonolete ng World Health Organization - Philippines.Ayon kay Co, mahalagang makagawa ng mabisa at ligtas na bakuna sa lalong madaling panahon para mas maraming buhay ang maisalba.“If you speed up vaccine development by a day and considering that you have around 300,000 people that have died in the last 3 months, 1 day would save at least 7,000 lives. One week will save almost 40,000 and a month siguro about 200,000. It’s a race against time,” ani Co.Gayunman, iginiit ni Co na mas makakatulong sa kaligtasan ng lahat kung pagtuutunan muna ang sitwasyon ngayon, dahil aabutin ng buwan o kaya taon bago makabuo ng bakuna.— Ulat ni Raphael Bosano, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/life/11/23/19/tips-doktora-may-paalala-sa-mga-nagbabalak-magpabakuna-vs-polio,TIPS: Doktora may paalala sa mga nagbabalak magpabakuna vs polio,ABS-CBN News,Nov 23 2019 10:26 PM,"
MAYNILA - Kasabay ng pagdami ng kaso ng polio sa bansa ay pinaigting na rin ng pamahalaan ang pagbibigay ng bakuna kontra sa peligrosong sakit.Health department confirms 3 more polio cases
Ayon kay Dr. Corazon Flores ng Metro Manila Center for Health Development, may mga dapat alalahanin bago magpabakuna kontra polio.Aniya, hindi muna dapat pinapakain ang bata 30 minuto bago magpabakuna.Ito ay para hindi masuka ang bata pagkatapos mapatakan ng oral polio vaccine (OPV) at ng bitamina.""Ang tendency [kasi is] na kapag busog isusuka ng mga bata,"" paliwanag ni Flores sa programang ""Good Vibes"" ng radyo DZMM.Maaari naman daw pakainin ang bata 30 minuto pagkatapos ng pagpapabakuna.Tiniyak din ni Flores na hindi nakasasama sa katawan ang muling pagpatak ng polio vaccine.ALAMIN: Ilang karaniwang tanong tungkol sa pagpapabakuna
Magkakaroon ng sabayang pagbibigay ng OPV ang Department of Health sa ilang parte ng Kamaynilaan at Mindanao mula Nobyembre 25 hanggang Disyembre 8.Bisitahin ang Patrol.PH para sa iba pang mga balita.",abscbn
https://news.abs-cbn.com/news/02/03/21/para-iwas-panis-lgus-pinaghahanda-ng-substitute-list-ng-babakunahan,'Para iwas-panis': LGUs pinaghahanda ng 'substitute list' ng babakunahan,ABS-CBN News,Feb 03 2021 07:36 PM,"
MAYNILA – Nagpaalala si Health Secretary Francisco Duque III na sensitibo sa temperatura at mas maikli kumpara sa karaniwang bakuna ang shelf life ng COVID-19 vaccines.
Ito aniya ang dahilan kaya mataas ang tsansa ng ""wastage"" o pagkapanis kung hindi sisipot sa araw ng pagbabakuna ang mga nasa priority list, at kung hindi handa ang storage facilities sakaling mag-brownout.
""The reality on the ground is may 'anti-vaxxers', may mga refusals for whatever reason. We're looking at about 10 percent possible slippage rate,"" ani Duque.Kaya ayon sa Department of Health, mahalagang may plano at handa ang mga pasilidad para hindi masayang ang mga bakuna.""Kailangan preparado ang facilities, we store vaccines properly. Kailangan ready ang distribution kits natin,"" ani DOH spokesperson Maria Rosario Vergeire.
Ang mga lokal na pamahalaan, kailangan din maghanda ng listahan ng mga substitute o puwedeng pamalit sa mga hindi sisipot sa pagbabakuna.""Dapat mayroong on call. Maybe good 10 percent should be okay na mayroong fallback list, substitute list,"" ani Duque.Dapat din umanong may generator ang cold storage facilities na hahawak ng vaccines, at tiyaking propesyonal ang hahawak nito.
""'Pag tinanggal sa warehouse 'yan hindi na puwedeng ibalik 'yan,"" sabi ni vaccine czar Carlito Galvez.
""Kailangan brownout-proof vaccination sites. Mayroon nang generator set, hindi 'yung doon ka pa lang kukuha ng generator set,"" sabi naman ni Duque.Ilan sa mga anila'y hadlang sa vaccine rollout ang mga 'anti-vaxxer,' mga pekeng balita sa social media, at ang Dengvaxia controversy.
""It is very unfortunate that we had to go through the painful experience of the Dengvaxia fiasco. We have to admit it really affected our vaccine confidence,"" ani Duque.Inaasahang mabubuo na ang master list ng frontline health workers na prayoridad makatanggap ng COVID-19 vaccines bago mag-Pebrero 15.
–Ulat ni Vivienne Gulla, ABS-CBN News
Bisitahin ang Patrol.PH para sa iba pang mga balita.",abscbn
https://news.abs-cbn.com/news/01/21/21/bukod-sa-astrazeneca-private-sector-planong-kumuha-ng-bakuna-sa-novavax,Bukod sa AstraZeneca: Private sector planong kumuha ng bakuna sa Novavax,ABS-CBN News,Jan 21 2021 07:48 PM,"Dado Ruvic, Reuters/File
MAYNILA - Planong kumuha ng pribadong sektor ng coronavirus disease (COVID-19) vaccine sa Novavax, isang vaccine developer mula India, para sa mga kompanyang gustong humabol sa mga kasunduan ng gobyerno at ng mga pharmaceutical firm.Kinumpirma ni Presidential Adviser on Entrepreneurship Joey Concepcion na nakikipag-usap na sila sa Novavax para sa mga pribadong kompanyang hindi nakahabol sa unang 2 order para sa AstraZeneca, pero wala pang pinal na kasunduan dito.Dahil mas mataas ang presyo ng Novavax kaysa sa AstraZeneca, makikiusap si Concepcion na kung puwede ay ihinto na ang donasyon ng mga makukuha nilang bakuna papunta sa sa gobyerno.""Moving forward, even Novavax, the private sector will not be needing anymore, required, to donate. Anyway, you know the government already saved money by not paying for our employees,"" ani Concepcion.
Maaalala na sa mga naunang kasunduan sa AstraZeneca, kalahati sa mga bakuna planong ibigay sa gobyerno bilang donasyon.Ang Faberco Life Sciences ang partner ng Novavax sa Pilipinas. Tiniyak nila na magiging abot-kaya ang presyo ng bakuna.""The price is going to be very reasonable. I could assure you that it will be very favorable to the government,” ani Dr. Luningning Villa, medical director ng Faberco Life Sciences.Kapag natuloy ang kasunduan sa pagitan ng Novavax, darating ang bakuna sa ika-3 quarter ng taon.Nakiusap din si Concepcion na kung puwede ay mga pribadong kompanya na mismo ang magpatupad ng sariling vaccination process.
Sabi rin ni Concepcion na maraming mga kompanya ay may mga doktor at nurse na maaaring gumawa ng vaccination plan para sa kanilang mga manggagawa.""Organized na kami eh, we've been doing testing for the longest time dito sa antigen, rapid, [tests] all organized, may mga cubicles kami so we're willing to put all those up. If there is a need to get a factory na 5,000 ang capacity. Mas maganda kaysa dalhin natin 'yan sa isang center o ospital,"" ani Concepcion.Hindi pa kasi malinaw kung itu-turn over sa pribadong sektor ang kanilang order o pupunta ang private workers sa pasilidad ng gobyerno para magpabakuna.
— Ulat ni Alvin Elchico, ABS-CBN NewsBisitahin ang Patrol.PH para sa iba pang mga balita.",abscbn
